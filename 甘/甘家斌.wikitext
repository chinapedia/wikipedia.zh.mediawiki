{{明清人物信息框
| 姓名 =  甘家斌
| 最高職務 = 大理寺卿
| 國家 = 大清
| 籍貫 = [[四川|四川]][[鄰水縣|鄰水縣]]
| 字號 = 字福超，號秩齋
| 出生日期 = 乾隆二十八年癸未六月初一日（1763年7月11日）
| 出生地點 =
| 逝世日期 = 道光二十二年壬寅十一月十三日<br>{{dda|1842|12|14|1763|7|11}}
| 逝世地點 = 
| 墓葬 = 
| 配偶 = 錢氏 
| 親屬 = 父甘道徹；母廖、周、陳氏<ref>「題報：鄰水縣現任陝西司刑部主事甘家斌繼母陳氏，遷居重慶府江北廳，於嘉慶三年六月初一日病故，例應丁艱，並無過繼匿喪，呈乞轉報等情。……太子太保兵部尚書兼都察院右都御史威勤公總督四川等處地方軍務兼理糧餉管巡撫事臣[[勒保|勒保]]謹題。為報明丁艱事：該臣看得，現任官員父母在籍病故，例應由地方官呈報具題。茲據布政使[[林儁|林儁]]詳據鄰水縣知縣[[鍾人傑|鍾人傑]]申：據該撫現任陝西司刑部主事甘家斌家人甘培縉呈稱：竊家主甘家斌，年叁拾肆歲，係鄰水縣人。由拔貢於乾隆伍拾柒年壬子科本省鄉試，中式第伍拾肆名舉人，癸丑科會試第貳拾肆名進士，殿試第叁甲，欽點翰林院庶吉士。乙卯散館，改授刑部額外主事，奉天司行走。嘉慶貳年補授陝西司刑部主事。今因家主繼母陳氏遷居重慶府江北廳，於嘉慶叁年陸月初壹日病故，例應丁艱，並無過繼匿喪，呈乞轉報等情前來。臣覆查無異，除結送部外，謹具題聞。」，嘉慶3年9月12日四川總督勒保為報司員丁艱事，內閣大庫檔案001955</ref>；兄[[甘家春|甘家春]]
| 出身 = 
*  乾隆五十八年癸丑科同進士出身
| 經歷 = 
| 著作 =  
* 《黜邪集稿》<ref>道光二十三年（1843年）五月，獲讀鄰水甘家斌《黜邪集稿》，因刊翦複，緟次為一卷，付其族子<u>岱雲</u>，鋟版以傅，且爲序之。家斌此作，蓋闢佛也。先生歎其具唐傅（[[傅奕|傅奕]]）韓（[[韓愈|韓愈]]）闢佛行，程（[[二程|二程]]）朱（[[朱熹|朱熹]]）闢佛言之遺意。是猶不免有衛道之見存。據《巢經巢文集》卷四，《鄭子尹年譜》卷四</ref>
* 《古本大學說》
* 《重修普照寺記》<ref>『普照寺居簡州城東臥龍山，距城三十里許，州之名勝也。寺內僅存明正德十一年八十五翁默安所撰碑序，稱此寺創自宋嘉定戊寅，屢遭兵燹．尚有古碑可考。至正統癸亥禪衲圓容商之盧氏，舍地建寺，傳之昌永；暨沙門明禪，傳之明常明果，勒碑云云。今於當年可考之古碑杳不復睹，意者因系斷碣比即委棄歟?蓋成毀無常，往跡易湮，其可嘆也久矣!明末獻賊蹄躪，寺又成墟。迨我朝康熙年問，經和尚心一開山．傳徒方覺、方成越七世孫鑒光禪師住持西院，湖廣靈山寺法派和尚道千飛錫入川。住持東院．傳徒永耀，至孫本堂禪師，於是兩院住持至嘉慶十四年新建關帝、壽佛、川主、牛王、馬王等殿，並修兩廊及大殿、海面、鐘鼓樓閣。十六、十七兩年又修兩廊客廳：道光元年又建靈官樓、山門，路道栽培樹株，修砌牆垣。七年又裝塑大雄殿大佛三尊，龍牌、神龕、阿難迦葉、文殊、普賢、羅漢、諸天、觀音、壽佛、接引、天王、斗母、樂樓、天花，以是年五月鳩工，次年三月落成，唯碑尚未豎立，蓋於記敘徙倚。如有待爾．余為鄰水人，官京師。由廷尉解組歸，主講渝城，曩以赴省道出於簡，偶晤南華宮見修上人．欽其文雅，為作六祖壇經序及勝因塔記，頃於八年九月浪跡重逢．囑余小憩信宿，游觀此寺，是日天半陰晴，肩輿而往行，行二十餘里，叢林在望．蒼翠撲人。胸中十丈紅塵早為掃滌!自是達山麓，梯窄逕行，至中腰，坦途蔥箐．檀樂應接不暇，歷數武，穿林而入，乃及山門，歷階而升，乃登寶殿，禮佛之後．周遭閒眺．得極大觀焉!其殿廡則丹鸌髹彤．無不色澤也。其金容則珠眉蓮眼，無不莊嚴也。寺之四圍，其竹則譬實衙空、筠蒼禧翠、搖風曳玉、掃月篩金，不知其幾萬竿也。其柏則種於昔者老乾撐天、槎丫拔地；植於今者霜株舍抱、香葉連蔭，不知其幾千本也。寺之前面，其左則尖山子形如石筍。其對案則名馬鞍山，其右則名白虎山，綿亘起伏，玲瓏峭倩，草木生之，敷芬揚烈。其埤則平疇沃衍，壑水灌注，輕麾颮動，泛影漩瀑，可謂「一水護田將祿至，萬山排闥送青來」也。穹窿若此，前人擬諸鷲嶺、祗園．不亦宜乎?夫自昔名山多辟梵宇，所以萃扶輿之秀氣，彰色相之清高，參妙締於天人。大因緣於功果也!故墓鼓晨鐘，足深猛省；慈雲法雨，成切雲露。然往往椽桷無餘，故基亦失，雖亦歷劫，抑亦鮮有高僧使然，六塵易染。五濁難除。烏在其能守成耶?而鑒光、本堂二禪師，獨能勉成先志，維新廟貌。詢其工費，則共銀二千有奇；詢其常屬，則甚無多，屢年苦積，僅銀一千餘兩；詢其募化。則銀只三百，用猶不足。乃售柏得錢六百千文。以葳其事。旋被人捏控指為伐樹敗廟．賴賀州主及劉府主秉公鞠讞，倖免中傷．善哉!禪師非克守清規。何能創新此寺!非毫無妄費，何能感動官司?譬之紫玉在山，寶氣自騰也；青荷出水，淤泥不染也。古行同功．吾得數實以頌。且有其舉之勿或廢也。現在西院鑒光禪師、東院本堂禪師皆有徙相。紹觀禪師之賢，知其必能世守，顧年久剝落，應加裝飾。如果用費難敷，古柏枯株無關風水不妨賣價增添，信善檀那，毋得砌詞訐訟。倘其餘貲已足，梵宮茂樹，有涉煙巒，亟宜留心培植，伽藍法派，未可藉故斧析，二者干譴怒，佛祖有靈，何可欺也!縱言及此，禪師與見修上人皆大歡喜，和南日：「此論持平，足以垂戒，請書以告來者」。遂援筆而揭其本末至經理募捐首事紳糧等。功德難泯，例得並書，是為序。』。民國《筒陽縣誌>卷三</ref>
* 〈題南華宮僧見修墨梅〉<ref>「題南華宮僧見修墨梅：朅來欲聽唸彌陀、正際霜風刮面過、怪得梵宮寒獨淺、墨梅幅幅迓春和」。《簡州志》卷十三下藝文志五十</ref>
* 《陳孝廉墓誌銘》<ref>「陳孝廉墓誌銘：國朝大理寺卿甘家斌秩齋君，少於余十四歲，乃叔鸚峯公，則余鄕科同年也。余官京師時，君以廩貢遊太學，繼又舉孝廉，應禮部試，先後得閱君文，欽爲績學名儒，歎賞不置。今余主講於夔，令子寳從余遊，乞銘君墓。按狀，君榜名二士，更名士杰，字兆升，號桂山，别號靈嵓。昆季四人，君其仲也。少頴異，通經史，爲文炳炳烺烺，不屑凡近。嘉慶元年丙辰，甫及冠，卽補弟子員。學使奇其才，深器重之。旣而戊午、庚申、辛酉、甲子，四入棘院，輒掉鞅，人比之劉蕡，而君志益壯，不稍挫也。啟縑緗，勤斧藻，惡卧焠掌，週寒暑無間。由是湛深經術，所學愈進。乙丑試高等，食餼。次年援例貢成均，赴監肄業，不忘交遊，有後漢仇香之風。旋丁母艱，匍匐歸里。服闋後，肯堂、肯構於己巳落成，恰届尊甫汝學公六旬大慶，親友畢至，舉觴稱賀。九如載咏之餘，並誦君子攸芋之句以侑爵，喜可知已。越明年，赴京師，入北闈，得登虎榜，列賢書。半生苦讀，一舉成名，㨗報遥馳，高堂悅豫，顯揚夙願，何幸而償於此日耶？然而君之壯志猶未已也，祛蠧探驪，企題雁塔，跋涉五千餘里，閱辛未、甲戌、丁丑、己卯、丙戌、壬辰二十一年，凡六試春官，三膺鶚薦，跡其含華佩實，玉節金和，洵足翔歩蓬瀛，蜚聲翰苑。特惜數奇不偶，朱衣吝㸃頭耳。君賦性剛毅，存心正直，凡立身行己，皆光明俊偉，循循矩矱，無稍踰越。故里黨稱頌，謂與伯夷之不視惡色，不聽惡聲有同心焉。及其待人也，不立崖岸，不設城府，不矜才傲物，不恃勢凌人，則又與物爲春，飮人以和者。邑有魏明經，善士也，立樂善堂以旌善，裒然以君居首，人皆信之，無或間言。君孝友性成，惇宗睦族，本根克庇。又慮上治下治旁治眾則易渙，年多則易忘也，於是倡首公建宗祠，並溯所從生，自幹而枝，自枝而葉，纂而輯之，彚爲家乘，以揚先人之功德，以大奕世之繼承，此誠仁人孝子之用心，有獨見其大者。至於出其才華，以宏利濟，則有辛未之歲，饑饉薦臻，人多菜色，岌岌乎有餓莩之患，恒苦於計，無復之者。君則多方籌畫，勸捐拯救，不惟族黨得免死亡，卽姻戚亦資全活，而遠近成風，咸相取法，則是大有造於枌榆也。君舉孝廉後，邑人士欽君德行，皆欲袪衣而受業於門，乃先後設帳於市郭里及賴氏宗祠、魏家壩、金城寨、大河壩等處。縣尹聞而嘉之，𦖳掌鳳山書院，其課士一以鹿洞爲則，先器識，後文藝，故能多所成就。或遊膠庠，補博士，胥彬彬然克傳衣鉢而樹芳規。歲在癸巳，延君振鐸者踵相接也，而君則願居於山人觀。夫山人卽仙也，君卽從此仙遊，意者君預知其年不永，如賈生之賦鵩與？綜君生平，艱苦備嘗，天若故靳之，致欲博南宫一第，而卒不可得，則信乎報施或爽，而所遇之窮也。然遊槐市，歌鹿鳴，炳外弸中，克盡孝廉之實，斯亦足以光前裕後，可垂不朽而無遺憾矣。著有文集行於世。君生於乾隆四十二年丁酉歲八月初四日子時，卒於道光十三年癸巳歲五月初八日申時，享夀五十七，葬於花簾子祖塋之左。元配張氏，生子三：長介，邑庠生，娶楊氏；次寳，業儒，娶吳氏；三焯，娶吳氏。女一，適易。孫六：長永夀，次永祺，介出；次永齡、永熾、永祐，焯出；永祜，寳出，俱幼。銘曰：敦實詣兮蘊奇才，志未竟兮身先摧。知食報兮在將來，伫見子若孫兮，萃冠蓋而焜耀泉臺。」，《萬縣志》藝文志上文</ref>
* 〈萬春李公小照〉<ref>「萬春李公小照。甘家斌。磊落經綸裕，昂藏歲月侵。珍應符拱璧，業已重籯金。卦象莊椿衍，庭除竇桂森。息肩登極樂，鶴馭影沈沈。音容存髣髴，矍鑠憶當年。卓鄭高名捋，崔廬重望懸。漸鴻留哲嗣，起鳳邁英賢。陟降依庭止，宮袍煥彩鮮。」。《民國新修合川縣志》卷七十</ref>
* 《李安富六十雙夀序》<ref>「李安富六十雙夀序。甘家斌。禮：六十杖於鄕，六十者三豆。引年之典，於斯已渥。誠以八十曰中夀，百歲曰上夀，皆自下夀從容以馴到也。而齊眉衍𥫫，尤爲繁祉所介。其在詩曰：魯侯燕喜，令妻夀母。後世言雙夀者，葢仿於斯。要惟積善巋然，方能全福攸歸，永錫難老。迺者歲在閼逢涒灘，安富老親臺曁楊太孺人俱六旬大慶。先是哲嗣光時從余遊，執經問義，成章裴然，知其源於庭訓，燕翼非偶。又余宗弟與聯姻戚，晤談之際，盛稱德門，善氣薰蒸，以是益深欽佩。屆兹稱觴，理宜揚扢。懿惟親臺華胄顯於楚，高祖諱正淸公，以名孝廉成進士，詩禮傳家，篤慶甚遠。自曾及考，皆守厥業，而承先啟後，親臺復以一身善述善作於其間。然於斯之時，積而能散，不惟本根能庇，抑且澤及比鄰。憶當嘉慶癸酉年間，歲又歉收，中產之家，二鬴不給，鵠形菜色，人有道殣之虞。里中仰賴高義，指囷以捄，獲全者眾，則是親臺大有造於陰𨽥也。而孝友婣睦相賙之雅，迄於今不改。凡此行道有福，指揮如意，大抵皆親臺者，眞足以風矣。顧南阮之貧，亦卽因此食指眾多，飢饉屢薦，藉非因勢通變，必且計無復之。用是義篤田荆，權通薛產，祗取薄瘠，售爲資本，衡子母之出入，藉會計以持籌。遂於州屬之深溪柳坪，廣置田宅，埓名卓鄭。此其集枯而復集菀，雖曰才諝，亦由自求多福。使當其少也，苦志芸牕，目耕肘鈔，雖値嚴冬，不辭皸瘃。及其壯也，淡情軒冕，小隱市𠪨，率其季弟，習計然術，罔不努力同德，億則屢中，以是得號素封，俾前人光勿抑。夫記稱家肥，端由和睦，詩歌征邁，感念鳴鳩。惟至性之過人，故貽光於同氣。緬維昆友，適符燕桂。親臺居五枝之中，事伯仲，撫叔季，怡怡然同居數十載，友恭兼至，人無間言。無何，季弟旋逝，諸鄒噩立，嫠也徒愴。親臺則視猶所生，加意拊育，以長以教，至於成人。此尤念鞠子哀，善始善終者。嗟乎！習俗易移，天眞常汨，伊古來傷心斗粟之謠，疾首上留之咏，涼薄相循，可勝浩嘆。若楊孺人善飭內政佐之，葢孺人以名家女委雁來歸，挽鹿車，莊鴻案，槃匜絲枲，井井有條，用使財產豐積，得施惠愷，擬以女宗，詢無愧焉。宜其能伉儷也，能中饋也，能宜家而宜子孫也。他如識能辨琴，才兼咏絮，尙其餘事無庸贅。猗歟！膝下四玉同稱主器，已貢成均，克家皆肯堂構，析薪式穀，將來之寖昌寖熾，正未有艾，而識者知爲眉夀無害之徵。葢人可夀以其仁樂易者其夀長。以此。椿庭彌性，萱館含飴，共演箕疇，花齡週甲。戀餘春之晻靄，迎首夏之淸和。薦櫻桃，嘗茄瓠，雖安期之棗無以過之。所性旣定，其容晬然，瞻朱顏者謂而康而色如四十强，於以星輝南極，光聯寶嫠，并綏後福期頤而稱夀之大，齊操若劵爾。余以誼屬通家，戚屬葭末，不敢飾爲諛詞，要歸篤實，請以書言爲贈。書曰：身其康强，子孫其逢吉。予攸好德，庶與偕老之義有合也夫。是爲序。」。《民國新修合川縣志》卷七十六</ref>
* 《永里南壩李氏光裕家乘序》<ref>「永里南壩李氏光裕家乘四卷原刻本，淸李廷韺撰……次，爲甘家斌、王廷賡、蔣宗悌、張乃孚序各一首。王、蔣見本書名宦傳，張見本書前志傳。甘字秩齋，鄰水人，官至大理卿，事蹟見鄰水志。」。《民國新修合川縣志》卷三十三</ref>
}}
'''甘家斌'''（{{bd|1763年|7月11日|1842年|12月14日}}），字'''福超'''，號'''秩齋'''，一號'''澹園'''<ref>『甘家斌。字福超。號秩齋。一號澹園。行四。癸未年六月初一日生。四川順慶府鄰水縣廩生。民籍。胞兄弟。家泰。廩生。家春。庠生。家奉。業儒。家訓。業儒。娶錢氏。子培梧。住縣東豐禾場老君山。曾祖克颹。宿儒。曾祖妣王氏。祖存書。宿儒鄉飲。祖妣曾氏。父道徹。處士。母廖、周、陳氏。[[俱慶下|俱慶下]]』。《乾隆54年己酉科各省選拔同年齒錄》</ref>。[[四川|四川]][[鄰水縣|鄰水縣]]人。乾隆五十八年（1793年）癸丑科三甲第44名進士，曾任[[光祿寺|光祿寺]]卿、[[大理寺|大理寺]]卿、巡視山東濟寧七省漕務給事中<ref>「甘家斌，四川鄰水人，乾隆癸丑進士，十八年任」。[道光]《濟寧直隸州志》卷六</ref>、都察院陝西道[[監察御史|監察御史]]。

== 生平 ==
* 乾隆五十四年己酉（1789年）[[拔貢|拔貢]]
* 乾隆五十七年壬子科（1792年）[[舉人|舉人]]
* 乾隆五十八年（1793年）癸丑科進士，選翰林院庶吉士<ref>「初七日戊戌。內閣奉諭旨：新科進士一甲三名潘世恩、陳雲、陳希曾業經授職外，葉紹楏、張變、蔡之定、吳雲、王麟書、譚光祥、周系英、戴敦元、狄夢松、李師舒、英和、李宗瀚、魏元煜、周麟元、黄洽、吳貽詠、何學林、謝淑元、甘家斌、朱桓著改為翰林院庶吉士，賈登、宋邦英分部學習，陳秋水、徐國楠、趙佩湘，著以內閣中書用。馬學賜、孫錫、殷圻著以知縣即用。戴三錫、唐仲冕、程華國、黄炳奎、郭世誼、俞廷樟、左輔、汪梅鼎、范照藜、朱瑞椿、陳世章、劉敬熙、王紹蘭、吳國卿、蔣第、李梴、葉灼、楊學光、鞏懿修，著以知縣分發，餘著歸班銓選。」，《清高宗起居注》卷四十乾隆五十八年五月</ref>
* 乾隆六十年四月，散館以部屬用<ref>「乾隆六十年歳次乙夘夏四月初一日辛巳，内閣奉諭旨：此次翰林散館之修撰潘世恩、編修陳希曾，業經授職，其漢書二甲之庶吉士葉紹楏、吳雲、王麟書、周系英、李師舒、英和、李宗瀚，俱著授為編修。清書三甲之庶吉士魏元煜，漢書三甲之庶吉士何學林、謝淑元、朱桓，俱著授為檢討。陳雲、張燮、譚光祥、黄洽、甘家斌，俱著以部屬用。」，《清高宗起居注》卷四十二乾隆六十年四月</ref>
* 嘉慶二年三月，補授[[刑部|刑部]]陝西司漢主事<ref>「又刑部題補陜西司漢員外郎、漢主事各員缺一䟽，奉諭㫖：陜西司漢員外郎員缺，著[[劉珏|劉珏]]補授，漢主事員缺，著甘家斌補授。」，《清仁宗起居注》卷二嘉慶二年三月</ref>
* 嘉慶七年十一月（1802年），服滿赴補刑部湖廣司主事<ref name="清代官員履歷檔案全編">『嘉庆七年十一月分月官引见主事一员等：臣甘家斌四川順慶府鄰水縣進士，年三十八歲，原任刑部陝西司主事，服滿赴補，今掣得刑部湖廣司主事缺，敬繕履歷恭呈御覽謹奏 嘉慶七年十一月二十八日（1802年12月22日）』。中國第一歷史檔案館藏：《清代官員履歷檔案全編》，24冊，17頁</ref><ref>「吏部將十二月分月官之籤掣户部四川司郎中顔天培、刑部湖廣司主事甘家斌、福建汀州府同知福綸布、廣西新寧州知州鮑振飛、上思州知州陳遇亨、安徽池州府通判經武勒、河南遂平縣知縣沈酉、折江樂清縣知縣倪本毅、廣西天河縣知縣楊錫輅、貴州安平縣知縣陳甲淦、福建甌寧縣知縣李人年、湖南會同縣知縣劉琢璧、河南汜水縣知縣譚焜、四川大寧縣知縣郭南英等帶領引見。奉諭旨：掣得湖南會同縣知縣劉琢璧，著調補貴州安平縣知縣，所遺員缺，著陳平淦補授，餘依擬用。」，《清仁宗起居注》卷七嘉慶七年十二月</ref>
* 嘉慶十三年十月，記名御史<ref>「引見翰林院及各衙門保送御史人員。得旨、俞恒潤、徐賡颺、楊懌曾、潘恭辰、李可蕃、周鉞、劉尹衡、王開雲、曹恩綬、熊方受、何南鈺、汪彥博、孫憲緒、甘家斌、高鄂、俱著記名以御史用」。《仁宗睿皇帝實錄》卷之二百二嘉慶十三年十月十二日</ref>
* 嘉慶十四年九月，補授陝西道監察御史<ref>「又奏補監察御史員缺，將記名人員帶領引見。奉諭旨：湖廣道監察御史員缺，著趙未彤補授。山東道監察御史員缺，著吳雲補授。陝西道監察御史員缺，著甘家斌補授。江南道監察御史員缺，著高鶚補授。」，《清仁宗起居注》卷十四嘉慶十四年九月</ref>
* 嘉慶十四年十月，奏請禁止外省各上司衙門多派委員<ref>「二十四日辛亥。內閣奉諭旨：御史甘家斌奏請禁止外省各上司衙門多派委員以省擾累一摺，所奏甚是。外省地方公事，上司不能親厯周查，勢不得不委員前徃。但總須遴擇得人，方能查察認真，不致虛應故事，而州縣亦不致有擾累之虞。令據該御史奏，近聞各省年例差使稽查燒鍋、催提錢糧，以及查騐馬匹監獄等事，自督撫藩臬以至道府，俱各委人前徃。有同此一事而所派多人者，紛紛擾累驛站，需索規禮。更有於省城設立差局，凡遇派委，皆由局員注定，依次差遣，難保無鑽營要結之獘等語。著來外省積習，上司派委各員，並非慎重公事，不過為屬員沾潤起見，而委員等奉差外出，亦未必有留心公事之人，不過需索分規，苟且塞責，往來供應，絡繹道途。前者米行，後者踵至，百姓頗受其累。甚至有派差使之後，本員並不親往，公然議定規禮，派家人往收者。此於地方實有損無益。即如山陽查賑一案，除李毓昌持正被害，其餘皆扶同吃賑。是多一委員，百姓多一番苦累矣。嗣後上司於飭查公事，不得濫委多員，委員等亦不得𡚶有需索，違者随時懲辦。其各省有設立差局者，著一律禁革。凡有應派差使，該上司秉公遴選，擇其謹飭自愛者酌量派往，俾州縣不致疲於供億，而公事又可認真查察，一切扶同獘混積習得以漸除。設此次降旨之後，各督撫陽奉隂違，不行實刀遵辦，將來有科道糾叅，或別經發覺，朕必嚴行懲䖏不貸。將此通諭知之。」，《清仁宗起居注》卷十四嘉慶十四年十月</ref>
* 嘉慶十五年二月，條奏各摺，清仁宗批示多不可行<ref>「二十四日戊申，內閣奉諭旨：本日御史甘家斌條奏各摺，多不可行。據稱各部院宜多留堂官在署核辦稿案，奏事日期可否祗須滿漢堂官各一員，預備召對，其餘堂官俱令逐日進署，以免公事稽滯等語。此其最謬者。向來朕在宮時，各部院堂官進內奏事，於召對後不過已刻，儘可赴署辦事。即軍機大臣偶遇退直稍早，亦仍令各赴該管衙門畫稿辦事。迨朕赴園，各都院衙門有值日奏事之例，每屆九日始一輪班，其挿班奏事，係屬偶然，此外俱可常川到署。刑部案牘較繁，遇值日之期，仍令一堂官留署辦事。且奏事之後，來嘗不可到署，豈因一日赴圍，公事即有稽滯耶？若如該御史所奏，則各堂官值日赴圍者少，不特進見日疎，轉可藉以偷安，顯開怠情之萌矣。此一節名為急公，實係疲玩，斷不能准行。又所奏學正、學錄由甲班出身者，可否准其一體考差等語。近來例應考差官員人數較多，選充典試、分校各差，尚屬有餘，豈復需此學正、學錄一二員方能充數？且科場年分，不准條陳考試事宜，該御史違例陳奏，顯係受人囑託，為私意而更成法。以上二條，俱屬不合，著交部察議。再所奏永遠監禁枷號各犯，請勅部查辦，其監候待質各案，並查明即行審訊，照例辦理等語。各省永遠監禁枷號官常人犯，上年降旨查辦，曾經刑部逐案具奏，核其情節皆重，是以未予寬宥。其監候待質人犯，如命盜重案間有要犯未獲，首從不能搬定者，馬得不留以待質。若如該御史所言，先決從罪，則首犯未獲，又馬知其確係從把乎？若尋常案件可以隨時審結者，自當辦隨結，毋令久稽囹圄，以免牽累。至另奏甄別司員摺內，以常與堂官見面為逢迎，以專在司中辦事為謹慎，並稱題陞一切，宜循資格，京察一等，毋庸保列主事等語。部院公務，堂司聯為一體，司員中有勤奮供職者，勢不能不與堂官相見。若竟不謀面，則堂官且不識其人，又何能考核勤惰？該御史甚至謂之趨媚獻勤，不亦謬乎？各司員陞轉一切，如必循資按格，不論其平日辦事如何，則在家安居者，皆得以資深題擢。是題缺無異選缺，何以鼓勵人材？主事人員，原與郎中、員外郎一律當差，如果勤勉，例應列為上考，何容稍有歧視。又奏檔房筆帖式酌量撤囬本司辦事，京察一等亦應與在司各員分別保送等語。各部檔房事務較繁，需員自多，且遇京察之年，其各司行走勤慎者，亦均保列一等，不僅係檔房人員。若遽加裁減，勢必差委乏人。又奉各部堂印請改用硃砂，印色分明，易於辨別等語。印信真贗，全在承辦各員留心稽核，不使朦混。若以為改用硃色，即可杜絕弊端，豈奸胥猾吏不能照色仿用，作偽亂真乎？該御史所奏，徒改舊章，於事何禆，均無庸議。」，《清仁宗起居注》卷十五嘉慶十五年二月</ref>
* 嘉慶十五年四月，奏請實行編户成法<ref>「是日，内閣奉諭旨：御史甘家斌奏請實行編户成法等因一摺。向例各州縣鄉鎮村莊設立門牌保甲，俾其互相識認稽察，原所以詰奸宄而弭盜賊，而毎𡻕編户審丁，彚册報部，間遇水旱偏灾，發帑賑卹，按冊而稽，自不至於浮冒，立法最為詳宻。乃奉行既久，竟同具文，不但容留匪犯，無人舉發，致令日久潛匿，恣為不法，而偶遇偏災散賑，則奸吏蠹胥浮開户口，較歲報丁冊徃徃增多，任意弊混，殊不成事體。嗣後各員督撫於編設户甲一事，務須飭屬實力舉行，俾奸匪不得潛藏，即申報晴雨及約收實收分數等事，並與編審丁冊認真稽察，則户口多寡、年歳豐歉，隨時核對，不致浮混，亦可杜揑災冒賑之弊。將此通諭知之。」，《清仁宗起居注》卷十五嘉慶十五年四月</ref>
* 嘉慶十五年六月，奏請清理庶獄<ref>「十三日丙申，内閣奉諭旨：御史甘家斌奏請清理庶獄一摺，刑部現審各案，總當速為訊結，以省拖累。况現當𤍠審之時，天氣鬰蒸，若不概為清理，則應行保釋者不即保釋，應行發落者不即發落，一例覊禁囹圄，甚至無辜待質，以一人而牽及數人，情殊可憫。即如該御史所稱，廣興案内伊家人李二等九名，均因同主家人楊玉一犯，曽為伊主經手銀票，因而牽連質訊。今楊玉未經獲案，而此九人及盛時彦一名，俱一併覊禁年餘，不予釋繫，殊為延宕。恐此外株累不結者尚復不少，著刑部迅即查辦。除現在各案均著勒限審結，毋許濫行監押外，其餘日𠃔未結各案犯，務即趕緊清理。凡應行保釋者，速予保釋，勿概以監候待質為詞，致滋牽累，以副朕欽恤至意。摺併發。」，《清仁宗起居注》卷十五嘉慶十五年六月</ref>
* 嘉慶十六年正月，奏稽查甲米章程<ref>「二十九日己卯，内閣奉諭旨：本日稽查甲米御史良輔、甘家斌等奏稽查甲米章程一摺，披閱各條，尚屬可行。著照所請，將查米處所移於朝陽門外路西，所有官房五間，即為該御史等駐班之所。領米各車，每日限於巳刻陸續趕到，如遲至未刻者，查取領放遲延職名議處。查米吏役定為五名，由五城司坊各派一人，按月輪换。應需公費，交倉場侍郎，照稽查俸米之例，於茶果項下勲支。該御史等務須實力稽查，毋令日乆生懈。」，《清仁宗起居注》卷十六嘉慶十六年正月</ref>
* 嘉慶十六年三月，辛未科會試外簾監試官<ref>「是日，禮部題：本年辛未科會試請欽點正副考官一疏，奉諭旨：遣董誥、曹振鏞為正考官，胡長齡、文寧為副考官。又題請欽點同考官等因一疏，奉諭旨：這同考官著錢昌齡、孫升長、沈維鐈、劉奕煜、翟錦觀、彭浚、何彤然、王廷紹、佟景文、董教、桂敦、楊恵元、錢林、孫兆鰲、余霈元、楊世英、夏修恕、張源長、劉彬士去，餘依議。又題請欽點內簾監試官、外簾監試官等因一疏，奉諭旨：内簾監試官著海洪阿、趙慎畛去，外簾監試官著清安、皂麟齡、祺昇寅、陸言、胡大成、吳光悦、甘家斌去，餘依議。又題請欽點外簾內收掌官、受卷所官、彌封所官、謄錄所官、對讀所官一疏，奉諭旨：這收掌試卷等所官著焦景新、熊如㴻、唐大年、佟謹思、覺羅文明、阿保英、鄭裕國、李遠烈、林紹龍、楊鎮、雷東郊、劉肇淦、何增元、彭貫一、廖敦行、蕭應荃、蔣雲寛，宗室景麟、李士元、李熉、李承瑞、文敏去。又奉諭旨：曹振鏞現派入闈，所有户部尚書事務，著派鄒炳泰署理，其所管三庫事務，著派劉權之署理。又奉兵部題請欽點場內督理稽察官等因一疏，奉諭旨：這場內督理稽察，著左翼副都統富蘭泰、右翼副都統策丹去，餘依議。」，《清仁宗起居注》卷十六嘉慶十六年三月</ref>
* 嘉慶十六年四月，稽查内倉<ref>「是日，都察院以稽查祿米等倉之科道，現屆一年期滿，奏請更換，將開列之滿漢科道等帶領引見。奉諭旨：稽查祿米倉著祥雲去，稽查南新倉著鄒家爕去，稽查舊太倉著安柱去，稽查海運倉著魏元煜去，稽查北新倉著劉彬士去，稽查富新倉著陸言去，稽查興平倉著巴哈布去，稽查太平倉著扎拉芬去，稽查萬安倉著王鍾吉去，稽查本裕倉著良輔去，稽查裕豐倉著海洪阿去，稽查儲濟倉著宗室果良額去，稽查中倉著黃任萬去，稽查西倉著明倫去，稽查豐益倉著何學林去，稽查内倉著甘家斌去。」，《清仁宗起居注》卷十六嘉慶十六年四月</ref>
* 嘉慶十六年四月(1811年)，奏請嚴定「西洋人傳教治罪專條」，使禁教制度化<ref>「是日，内閣奉諭旨：御史甘家斌奏請定西洋天主教治罪專條一摺。西洋人在京，專令其推步、天文、筭法，不准出外滋事。伊等素奉天主教，是其國俗。若祇以本國之人自傳本國之教，原可不必深究，乃竟敢誑惑内地民人，逓相傳習，致為人心風俗之害，則不可不嚴設例禁。前此屢示懲創，未經詳立科條，著交刑部核議具奏。摺併發。欽此。」，《清仁宗起居注》卷十六嘉慶十六年四月</ref><ref>「又奉諭旨：刑部議覆御史甘家斌奏請嚴定西洋人傳教治罪專條一摺。西洋人素奉天主，其本國之人自行傳習，原可置之不問。至若誑惑內地民人，甚至私立神甫等項名號，蔓延各省，實屬大干法紀。而內地民人安心被其誘惑，逓相傳授，迷㒺不觧，豈不荒悖？試思其教不敬神明，不奉祖先，顯畔正道，内地民人聼從傳習，受其詭立名號，此與悖逆何異？若不嚴定科條，大加懲創，何以杜邪術而正人心？嗣後西洋人有私自刋經卷，倡立講會，蠱惑多人，及旗民人等，向西洋人轉為傳習，並私立名號，煽惑及衆，確有實據，為首者竟當定為絞決。其傳教煽惑而人數不多，亦無名號者，著定為絞候。其僅止聼從入教，不知悛改者，著發徃黒龍江給索倫達呼爾為奴，旗人銷去旗檔。至西洋人現在住居京師者，不過令其在欽天監推步天文，無他技藝足供差使，其不諳天文者，何容任其閒住滋事？著該管大臣等即行查明，除在欽天監有推步天交差使者仍令供職外，其餘西洋人俱著發交兩癀總督，俟有該國船隻到粵，附便遣令歸國。其在京當差之西洋人，仍當嚴加約束，禁絶旗民徃來，以杜流獘。至直省地方，更無西洋人應當差役，豈得容其濳住傳習邪教？著各該督撫等實力嚴查，如有在境逗留者，立即查拏，分別辦理，以淨根株。餘照該部所議行。」，《清仁宗起居注》卷十六嘉慶十六年五月</ref>。
* 嘉慶十六年九月，辛未科武會試監試御史<ref>「兵部題本年辛未科武會試諳欽點監射大臣一疏，奉諭旨：著成親王、永瑆、奕紹、福慶、吉綸監射。又題請欽點較射大臣一疏，奉諭旨：著恭拉阿、劉録之、成書、明志較射。又題請欽點內場正副考官一疏，奉諭旨：著吳芳培為正考官，王宗誠為副考官。又題請欽點監試御史一疏，奉諭旨：著扎拉芬、恒麟、黃任萬、甘家斌去。」，《清仁宗起居注》卷十六嘉慶十六年九月</ref>
* 嘉慶十六年九月，補授工科給事中<ref>「是日，吏部奏補給事中二缺，將監察御史帶領引見。奉諭旨：兵科給事中員缺，著劉煜補授，工科給事中員缺，著甘家斌補授。」，《清仁宗起居注》卷十六嘉慶十六年九月</ref>
* 嘉慶十六年十二月，奏查禁四川東北下游一帶無為老祖教<ref>「又諭、給事中甘家斌奏、風聞川省有無為老祖等教、潛相煽惑、請旨飭禁一摺。四川東北下游一帶。山深箐密。向易藏奸。茲甘家斌奏稱該處現在又有無為老祖等教。與天主教大略相同。煽惑人心。恐致延蔓。所聞自必確實。著傳諭常明、即飭川東川北各州縣嚴密訪查為首之犯。緝拏按例懲治。其被惑入教者、俱令首明悛改。該督等總須不動聲色。弭患未形。不可姑息養奸。稍涉疏懈。」，《仁宗睿皇帝實錄》卷之二百五十一嘉慶十六年十二月十四日</ref>
* 嘉慶十七年二月，奏四川佐雜不遵定制請嚴行飭禁<ref>「再本日又據給事中甘家斌奏、川省佐雜不遵定制、擅受民詞、所用總散各役、多至百數十名、並有三四百名者、魚肉鄉愚、請嚴行飭禁等語。佐雜擅受民詞。本干例禁。前經降旨飭諭。乃該省佐貳雜職仍公然擅受。並違例多用人役。擾累閭閻。自係常明於該省吏治不能整頓嚴肅。佐雜等官、實有越職妄為之事。以致言官形之章奏。著常明詳細訪察。如所屬佐雜中、有干與詞訟縱役滋獘者。即據實嚴參。照違制例治罪。不得仍前玩泄。將此諭令知之」。《仁宗睿皇帝實錄》卷之二百五十四嘉慶十七年二月六日</ref>
* 嘉慶十七年九月，奏酌議實行保甲八條<ref>「丙子。諭內閣、給事中甘家斌奏、酌議實行保甲八條、請交部妥議一摺。保甲所以弭盜詰奸。為歷來奉行良法。該給事中所奏各條。亦祇係遵守成規。無庸敕交部議。惟是此事編查切近。全在責成牧令。所謂有治人無治法。近來地方官視保甲為虛應故事。雖章程周備。亦屬徒託空言。著通諭各直省督撫、分飭所屬。各就地方情形。參酌保甲舊章。認真經理。期於行之有效。毋得以具文塞責。至各省民風良莠不齊。閒有傳習邪教匪徒。惟在地方官隨時查緝。將為首匪犯訪獲重懲。使其餘被惑之徒。共知警畏。從此加以化導。愚民覺悟頓開。自能革面革心。普臻經正民興之治。將此通諭知之。」，《仁宗睿皇帝實錄》卷之二百六十一 嘉慶十七年九月七日</ref>
* 嘉慶十八年二月，奏查勘山東微湖水勢，疏通漕運<ref>「諭軍機大臣等、本日甘家斌奏查勘微湖水勢一摺。漕運關繫緊要。向來邳宿運河。屆當重運經臨。俱藉微湖鋪水濟運。歷年東省籌備瀦蓄。從無缺誤。今微湖存水短絀。上年不早為籌畫。以致目前祇有水八尺三分。昨據李亨特奏稱、以之宣濟東省八閘。無虞匱乏。若接濟邳宿一帶。實不敷用。所言甚屬紕繆。試思重運自南而北。必先過邳宿一帶。後至八閘。若在邳宿一帶。先已淺阻。不能入山東境。則八閘存水。何所用之。若將此八尺三分之水。先儘鋪注邳宿運河。則糧船過邳宿之後。八閘以內又虞缺耗。總須一律通順。毫無淺滯。消除成見。毋分畛域。現在軍船已銜尾北來。為期孔迫。豈可坐視延阻。百齡、黎世序、李亨特、同興、務須同心協力。通盤計算。江境附近邳宿各閘壩。有可以引入運河者。即上緊疏導。東省泉源較廣。尤應多方挹注。引入湖河。俾資接濟。李亨特、同興、不可以東境運河足敷按塘打放。即置江境於不顧。百齡、黎世序、亦不可專俟微山湖鋪水下注。仍應亟籌邳宿一帶轉運良法。總之漕艘經行南北運河。事同一體。斷不能任其遲阻。將此各諭令知之。」，《仁宗睿皇帝實錄》卷之二百六十六嘉慶十八年二月五日</ref><ref>「諭軍機大臣等、甘家斌奏東省附近河湖十七州縣、舊有泉源四百八十四處、原為濟運之用、若平日認真疏濬、湖水自能充裕、近日潛伏不常、或居人堵截、葦根亘塞、水多旁耗、又蔭泉柳樹、年年補栽、旋聽人偷拔、塞責一時、請飭令設法辦理、分別勸懲等語。濬泉栽柳。藉以廣裕湖瀦。通漕利運。皆地方應辦之事。該省平日視為具文。並不實力奉行。一遇雨澤稍愆。即致湖水短絀。大費周章。著同興遵照歷次所降諭旨。上緊籌辦。並嚴飭有泉各州縣、認真疏導。務期有備無患。不誤漕運。至該給事中所奏該省旱乾已久、麥苗就枯、民心不定等語。並著該撫留心查察。即日糧艘行入東境。設有阻滯。停集河干。飢民乏食。或致別生事端。該撫安能當此重咎耶。將此諭令知之。」，《仁宗睿皇帝實錄》卷之二百六十六嘉慶十八年二月十三日</ref><ref>「諭軍機大臣等、給事中甘家斌奏、微山湖水短絀、敬陳江境籌備事宜一摺。據稱微湖蓄水鋪注江境、每年本有尺寸定誌、近年來於定制外多放至一尺餘寸、未免用水太費、致有短絀、應將貓兒窩等處古淺處所、照例挑挖、無使閒段高仰、多費蓄水、並請將駱馬湖尾閭洩水之處、築壩攔截、以資收蓄等語。現在東省應以收蓄湖瀦、為目前要務。該處湖底節年被淤。若不設法多蓄。將來必形匱乏。該河督李亨特等、當趁此水潦盛漲之時、嚴飭所屬、將此游坡水引導入湖。並將各處泉源認真疏濬。務使湖水收蓄充盈。兄敷啟放。不可專恃大雨時行。藉資浮送。至江境現當汛水安瀾之際。該督百齡等、亦當悉心籌酌。將邳宿一帶河道高仰處所、設法挑濬。無致淺澀。其東境下游駱馬湖、為挹注江境運河之助。同興亦當留心察看。遴員將湖水來源一律疏導。以益湖瀦。至駱馬湖尾閭洩水之處。應如何添築隄壩。以資擡蓄。著百齡等及時興辦。免致臨期抽溝引水。又形掣肘。總之幫船經由兩省。祇係一事。該督等當屏除畛域之見。和衷共濟。俱應未雨綢繆。於公事有裨。方為不負委任。若辦理得宜。功則同獎。設有遺誤。罪亦同罰。斷不容互相推諉。即可卸責也。將此各諭令知之。」，《仁宗睿皇帝實錄》卷之二百七十二嘉慶十八年八月五日</ref>
* 嘉慶十八年二月，補授禮科掌印給事中<ref>「是日，都察院題禮科掌印給事中員缺，將正陪人員開列請簡一疏。奉諭旨：甘家斌補授禮科掌印給事中。」，《清仁宗起居注》卷十七嘉慶十八年二月</ref>
* 嘉慶十八年五月，奏買米灑帶、吞扣公費兩案<ref>「又奉諭旨：據甘家斌奏，旗丁呈控頭伍仇永濟買米灑帶，攙襍不純，並頭伍張國琳逼兊醜米、吞扣公費兩案，請旨飭交查辦等語。著倉場侍郎飭知坐糧廳，於江北幫及長淮四幫重運抵通時，將米石留心盤騐，如有攙襍霉變等獘，奏明嚴懲。其案内而造旗丁，均於交漕事竣後，飭令該幫運升押交阮元，提齊人証，秉公審訊，定擬具奏。」，《清仁宗起居注》卷十七嘉慶十八年五月</ref>
* 嘉慶十八年八月，督司全漕儧運，交部議敘<ref>「又奉諭旨：同興、甘家斌等奏報全漕儧出東境日期各摺。本年微湖蓄水短絀，不能照常灌注，以致下游運河水勢時形淺澀，幫船經由江境，經百齡等設法引導，悉心經理，糧艘始得及早儧入東境。前經降旨，將百齡等給予議敘，竝將在事出力人員量予優奨。今全漕尾幫儧出東境，較之例限尚早旬日，亦應一體加恩。惟李亨特、同興二人前此未能預籌湖瀦，本有應得之咎，姑念此次催儧無誤，功過僅足相抵，著毋無庸置議。甘家斌、陳廣寕督司儧運，尚為認真，著交部議敘。其沿河催辦人員，著該河督等擇其尤為出力者，酌量保奏，侯朕施恩。」，《清仁宗起居注》卷十七嘉慶十八年八月</ref>
* 嘉慶十八年十二月，補授內閣侍讀學士<ref>「吏部題內閣侍讀學士員缺開列請簡一疏，奉諭旨：甘家斌補授內閣侍讀學士。」，《清仁宗起居注》卷十七嘉慶十八年十二月</ref><ref>中央研究院歷史語言研究所內閣大庫檔案，293092號</ref>
* 嘉慶十九年閏二月，奏清查旗地以育旗人<ref>「嘉慶十九年閏二月初三日：內閣侍讀學士甘家斌為請認真清查旗地以育旗人事摺」，《歷史檔案》，1987年第25期第27頁</ref>
* 嘉慶十九年十二月，參奏候選道[[廖思芳|廖思芳]]妄拏逆犯劉第五<ref>「又諭、前據甘家斌奏、候選道廖思芳、訪知逆犯劉第五在山東曲阜縣境內潛匿。帶同眼目王幅擒獲。解往江南審辦。嗣據百齡奏稱、該犯於上年三月、在金鄉縣見過林清、封伊偽職。九月在定陶滋事後、復至曹州府城外焚掠等語。現在劉第五業已解部。經軍機大臣會同刑部提訊。據稱素係鐵匠營生、並未習教。其在江南原供、係廖寅署內拔貢生向姓家人宋遇所教、周知縣、萬知縣、在運司署內、刑嚇誘供、每訊供詞、廖思芳必在旁探聽、並經廖思芳給伊衣帽等物、伊始混供等語、此案廖思芳誤聽妄拏。即應釋放。乃復將錯就錯。又復刑嚇逼誘。是其緝拏要犯。並非志切同仇。為國除害。全係貪功冒賞私見。執迷不悟。以假亂真。置國法民命於不顧。是誠何心。可鄙可恨。上年逆案內要犯、日久未獲。此時正在上緊查拏之時。全在訪拏訊問之員、實心從事。若一味捉風捕影。妄拏無辜。鍛鍊成招。直至朕特派大臣審訊、始與昭雪。則被誣之人。其所受毒苦、已不可勝言。似此紛紛擾累。各省效尤。迄無底止。成何事體。此事必應查明嚴懲。以挽作偽澆風。托津、景安、皆深知近日外省妄拏情獘者。著將廖思芳、萬承紀、周以勳、拔貢向姓、及伊家人宋遇、俱提至清江浦親加研訊。將此案妄拏妄勘各情節、徹底究明。如宋遇實有捏供教誘情事。即照誣陷人叛逆例治罪。或係廖思芳及拔貢向姓等指使、並萬承紀周以勳有心故勘、分別嚴參治罪。百齡如有偏執不公情事。一併據實劾參。毋稍徇隱。將此諭令知之。」，《仁宗睿皇帝實錄》卷之三百嘉慶十九年十二月一日</ref>
* 嘉慶二十年四月，奏編查保甲、嚴禁邪教、及整飭吏治、確查犯據<ref>「乙丑。諭內閣、甘家斌奏敬陳管見一摺。其所稱編查保甲、嚴禁邪教、及整飭吏治、確查犯據各條。內如保甲之法。宜令十家互相覺察。各州縣編查保甲。十家為牌。果能責成牌頭甲長等。挨門編列。鱗次相接。耳目既近。偵伺易周。遇有來歷不明之人。立即呈報。則逆犯自不能潛匿。至邪教節經查辦。多已改悔自新。但地方官。若於一查之後。即不再加體察。恐故智復萌。仍不免有私相傳習者。而在逃逆犯。氣類相通。易於窩藏。尤不可不嚴行查訪。再近日直省州縣等官。縱令胥役擾害閭閻。遇有強姦強搶興販婦女等案。規避處分。或多方延擱。不為究辦。尤非戢暴安良之道。惟在各督撫留心考察。隨時參辦。以肅紀綱。至查拏逆犯一事。最要次要各犯數十名。單開年貌住址甚明。著直省大吏於獲犯時。務先確實審訊。於既認復翻者。尤當留心辨別。庶真偽分明。地方官亦不致干妄拏無辜之議矣。」，《仁宗睿皇帝實錄》卷之三百五嘉慶二十年四月十日</ref>
* 嘉慶二十年七月，授[[光祿寺|光祿寺]]卿<ref>「以通政使司副使甘家斌為光祿寺卿」。《仁宗睿皇帝實錄》卷之三百八嘉慶二十年七月八日</ref>
* 嘉慶二十一年六月，叅奏光祿寺署正[[花良阿|花良阿]]<ref>「二十六日甲戌，内閣奉諭旨：昨據秀寧、甘家斌、吳椿會銜，西琅阿單銜，叅奏光祿寺署正花良阿各一摺。又秀寧附片陳奏西琅阿為子請託一事，除將花良阿解任交刑部審訊外，當令軍機大臣傳到秀寜、西琅阿、甘家斌、吳椿及署正春林等，秉公查問。兹據查明具奏。朕核其情莭，西琅阿先任光禄寺少卿，伊子奎齡照例迴避。嗣西琅阿陞任後，向秀寧請託，欲將奎齡照題選兼補。舊案奏留，秀寧袛將奎齡留補選缺。西琅阿疑係預為花良阿陞補題缺地步，此次陞任光禄寺卿，遂挾嫌報復，查出花良阿提調情弊，始欲叅奏，繼又欲勒令告病，並將伊子現未得缺，亦令花良阿等缺之言，向春林等靣述。西琅阿已離光祿寺之任，其子或題或選，本不應囑託干求。至為伊子報復，輒於所屬司員前宣言無忌，尤為舛謬。西琅阿著交部嚴加議處。至各部院奏留迴避在先之員，係常有之事，秀寧將奎齡奏明專補選缺，並未徇西琅阿之囑。後西琅阿查出花良阿情弊，秀寧答以查明再辦。旋即會同甘家斌等叅奏，亦無不合。惟西琅阿向伊請託，不即時將西琅阿叅奏，是其錯誤。秀寧著交都察院察議。各部院堂官理宜同寅協恭，和衷共濟，不宜各存意見，挾忿互争，於政事何益乎？」，《清仁宗起居注》卷十八嘉慶二十一年六月</ref>
* 嘉慶二十一年八月，監臨順天鄉試<ref>「以內閣學士常英、光祿寺卿甘家斌、監臨順天鄉試。大學士董誥、為正考官。戶部右侍郎黃鉞、都察院左副都御史陸以莊、為副考官。」，《仁宗睿皇帝實錄》卷之三百二十 嘉慶二十一年八月六日</ref><ref>「又奉諭旨：本年順天鄉試，據監臨常英、甘家斌將年老諸生三場完竣者，開單具奏，當交禮部查核。兹據禮部查明覆奏，除學冊尚未到部者再行查辦外，其年嵗相符之八十以上嵗貢生現任訓導劉會，著加恩賞給舉人，准其一體會試。馬承平業於前科賞給副榜，無庸再行加恩。」，《清仁宗起居注》卷十八嘉慶二十一年十月</ref>
* 嘉慶二十二年二月，補授[[大理寺|大理寺]]卿<ref>「以鑲藍旗漢軍副都統英綬。為內閣學士。兼禮部侍郎銜。光祿寺卿甘家斌。為大理寺卿」。《仁宗睿皇帝實錄》卷之三百二十七嘉慶二十二年二月二十二日</ref><ref>「又題大理寺卿員缺開列請簡一疏，奉諭旨：甘家斌補授大理寺卿。」，《清仁宗起居注》卷十九嘉慶二十二年二月</ref>
* 嘉慶二十二年三月八日，隨同清仁宗先農壇行禮，耤田所九推<ref>「辛亥，上耕耤，詣先農壇行禮，更服至耤田所，躬耕三推，復加一推。御觀耕臺，命睿親王端恩、鄭親王烏爾恭阿、怡親王奕勳各五推；吏部右侍郎吳芳培、戶部左侍郎果齊斯歡、禮部右侍郎廉善、兵部右侍郎曹師曾、刑部右侍郎成格、工部右侍郎陸以莊、都察院左副都御史明興阿、通政使司通政使張鵬展、大理寺卿甘家斌各九推畢。順天府府尹率農夫終畝，賞賚農夫耆老如例。」，《仁宗睿皇帝實錄》卷之三百二十八嘉慶二十二年三月八日</ref>
* 嘉慶二十二年三月二十八日，署理順天府府尹<ref>「又奉諭㫖：順天府府尹員缺，著汪如淵補授。汪如淵未到任以前，著甘家斌署理。」，《清仁宗起居注》卷十九嘉慶二十二年三月</ref>
* 嘉慶二十二年九月，稽查彈壓龎各莊京倉<ref>「是日，協辦大學士衘兵部尚書、管理順天府府尹事務章煦等奏請撥京倉粟米以資煮賑一摺。奉諭旨：此次大興、宛平二縣煮賑一月，應需米石，著賞撥京倉粟米三千石，俾得就近領用。其禮賢、采育、定福莊、龎各莊、長新店、清河六處，著派齊布森、蔣祥墀、張鵬展、甘家斌、韓鼎晋、劉彬士稽查彈壓。該員等自行拈定處所，屆期前往，務俾認真散放，實惠及民。」，《清仁宗起居注》卷十九嘉慶二十二年九月</ref>
* 嘉慶二十三年十月，奏叅北城吏目申啟堂任意淹禁，縱役訛索錢<ref>「是日，大理寺卿甘家斌奏叅北城吏目申啟堂任意淹禁，縱役訛索錢文，請旨將該吏目解交刑部審訊一摺。奉諭旨：吏目申啟堂著解任，交刑部提同案内應訊人證，秉公審訊具奏。」，《清仁宗起居注》卷二十嘉慶二十三年十月</ref>
* 監臨順天鄉試<ref>「以內閣學士常英。光祿寺卿甘家斌。監臨順天鄉試」。《仁宗睿皇帝實錄》卷之三百二十一</ref>
* 嘉慶二十三年十二月，因徇私請托罪革職<ref>「又奉諭旨：甘家斌奏自請嚴議一摺。甘家斌以不干已事，干預請託，著交部嚴加議處。」，《清仁宗起居注》卷二十嘉慶二十三年十二月</ref><ref>「是日，吏部奏嚴議不干已事徇情請託之大理寺卿甘家斌照溺職例革職，失察家人得贓之巡城御史張鑒例應罰俸請旨一摺。奉諭旨：甘家斌以不干己事徇情請託，著即照部議革職。張鑒失察家人得贓，部議罰俸一年之處，著准其抵銷。」，《清仁宗起居注》卷二十嘉慶二十三年十二月</ref><ref>「大理寺卿甘家斌。以徇情請托。革職。」。《仁宗睿皇帝實錄》卷之三百五十一嘉慶二十三年十二月七日</ref>。

== 参考资料 ==
{{reflist}}
*《清代官員履歷檔案全編》

{{乾隆五十八年癸丑科殿試金榜}}

{{Authority control}}

{{DEFAULTSORT:}}
[[Category:鄰水人|Category:鄰水人]]
[[Category:甘姓|Jia]]
[[Category:乾隆五十四年己酉科拔貢|Category:乾隆五十四年己酉科拔貢]]
[[Category:乾隆五十七年壬子科四川鄉試舉人|Category:乾隆五十七年壬子科四川鄉試舉人]]
[[Category:清朝四川進士|Category:清朝四川進士]]
[[Category:清朝翰林院庶吉士|Category:清朝翰林院庶吉士]]
[[Category:清朝刑部主事|Category:清朝刑部主事]]
[[Category:內閣侍讀學士|Category:內閣侍讀學士]]
[[Category:清朝監察御史|Category:清朝監察御史]]
[[Category:清朝光祿寺卿|Category:清朝光祿寺卿]]
[[Category:清朝大理寺卿|Category:清朝大理寺卿]]