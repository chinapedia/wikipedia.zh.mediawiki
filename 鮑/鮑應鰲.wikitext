{{明清人物信息框
| 姓名 = 鮑應鰲
| 原名 =
| 圖片名稱 = 
| 圖片大小 = 220px
| 圖片說明 = 
| 最高職務 = 太僕寺少卿
| 國家 = 大明
| 爵位 =
| 籍貫 = [[直隸|直隸]][[歙縣|歙縣]]
| 族裔 = 
| 字號 = 字山甫，號中素
| 室名 = 
| 諡號 = 
| 出生日期 = 生年不详
| 出生地點 = 
| 逝世日期 = 天启二年（1622年）
| 逝世地點 = 
| 墓葬 =
| 配偶 =
| 親屬 = 
| 出身 = 
*萬曆二十三年乙未科同進士出身
| 經歷 = 
| 著作 =
}}

'''鮑應鰲'''，字'''山甫'''，號'''中素'''，[[直隸|直隸]][[徽州府|徽州府]][[歙縣|歙縣]]人。[[明朝|明朝]]政治人物。

==生平==
萬曆二十三年（1595年）乙未科進士，初授[[户部|户部]]河南司[[主事|主事]]，榷崇文税，以清操聞。二十八年七月任[[山東|山東]]考试官。改兵部武選司主事，三十一年四月差往江西等處催徵馬價，三十二年二月又改禮部儀制司主事，教习驸马[[楊春元|楊春元]]，坐事禠职为民<ref>万历三十二年三月庚辰，大学士[[沈一贯|沈一贯]]等言今日该文书官刘宣传出 圣谕：朕览东厂所奏事件，驸马杨春元不知何故于二十八日小帽青衣，朝府门行礼毕，坐用二人小轿回原籍固安县去讫。驸马何官，不奉明旨，擅自离任，狂肆无礼，即差锦衣卫官赶伴回京，奏请定夺。伊父教子无方，教习部官鲍应鳌训示安在，都禠职为民。卿等可传示遵行，钦此！臣等再三思之，朝廷之驭臣下，可以专用法；而驭中尉则宜兼用恩，盖义无可绝，则法难尽行；情当曲体，则事宜委悉。若但追之使还，而不处之得所，可以结今日，未可以保来日也。观春元此举弃富贵如敝屣，能絷其身，能拘其心乎！夫亲莫亲于伉俪，而不免于反目之嫌，积反目之久，至于触王法，舍懿亲，而不顾此，其左右必有长舌为之交构，所渐渍甚深，而所离间甚巧，安可不为之一处也。臣等以为春元既来之日， 皇上尚宜推骨肉之至爱，降肺腑之密情，详察其府中内外用事不法之人，而一分别严处之。轻则更易其人，重则明正其罪，然后离间之匪人可去，辅导之忠益得行。春元可遂好逑之愿，公主可洽谐老之欢。而 皇上厘降之初心不孤，顾复之永怀始释，不宜遂置之弗虑而已也。家法国体，关系匪细。</ref><ref>万历三十二年八月，礼部署部事侍郎[[李廷機|李廷機]]奏驸马杨春元悔过读书，胄监之钦期已满， 圣意之释然可知。惟是部臣鲍应鳌原任兵部武选司主事，去年差往江西，虽调仪制，补教习，实未到任，乞免溺职之罚。诏：杨春元复任朝参，回府居住。鲍应鳌既奉差委，将及一年，何尚未回，查明以闻。</ref>。起复原官，歷禮部郎中，皇太子[[朱常洛|朱常洛]]生母[[孝靖皇后|孝靖太后]]薨，詔喪禮视世廟沈貴妃，應鰲以为太簡，乃考穆宗生母[[孝恪皇后|孝恪太后]]为康妃時故事，上之，得允行。天启元年，以御史[[方震孺|方震孺]]荐起为礼部祠祭司郎中<ref>天启元年三月，起原谪广东揭阳县典史[[高攀龙|高攀龙]]为光禄寺寺丞，原任礼部郎中鲍应鳌为礼部祠祭司郎中，行人司行人[[刘宗周|刘宗周]]为礼部仪制司主事，御史方震孺荐之也。</ref>，尋改尚宝司少卿<ref>天启元年四月，改礼部祠祭司郎中鲍应鳌为尚宝司少卿，仍支正五品俸。</ref>。二年（1622年），升太仆寺少卿<ref>天启二年二月，升尚宝司少卿鲍应鳌为太仆寺少卿。</ref>，尋卒<ref>天启二年五月，予原任太仆寺少卿鲍应鳌祭葬如例。</ref>。應鰲端亮有學識，守正不阿，群小忌之。著有《瑞芝山房集》<ref>《徽州府志》</ref>。

==參考文獻==
{{reflist}}
*《歙县志》
*《江南通志》

{{萬曆二十三年乙未科殿試金榜}}
{{DEFAULTSORT:Bao鮑}}
[[Category:明朝户部主事|Category:明朝户部主事]]
[[Category:明朝兵部主事|Category:明朝兵部主事]]
[[Category:明朝禮部主事|Category:明朝禮部主事]]
[[Category:明朝禮部郎中|Category:明朝禮部郎中]]
[[Category:明朝尚宝司少卿|Category:明朝尚宝司少卿]]
[[Category:歙縣人|Category:歙縣人]]
[[Category:鮑姓|Y]]
[[Category:明朝太僕寺少卿|Category:明朝太僕寺少卿]]