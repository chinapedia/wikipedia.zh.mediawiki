{{EarlyBuddhism}}
'''多聞部'''（梵語：Bahuśrutīya；巴利語：Bahussutaka、Bāhulika），為[[部派佛教|部派佛教]]二十部之一。傳說此部律主具多聞德（梵語：bahuśruta；巴利語：bahussuta），廣學三藏、深悟佛言，因而其部派稱為多聞部。《[[異部宗輪論述記|異部宗輪論述記]]》又載：「所弘之教，深於大眾，過舊所聞者」，故名多聞。

此派部主宣說[[無常|無常]]、[[苦|苦]]、[[空|空]]、[[無我|無我]]、[[涅槃|涅槃]][[涅槃寂靜|寂靜]]這五教是「出世教」，能引出離道。餘教設能引出離道，不決定故，亦非出世。

==學說==
《[[異部宗輪論|異部宗輪論]]》記載：{{Cquote|其多聞部<ref>[[窺基|窺基]]《[[異部宗輪論述記|異部宗輪論述記]]》：「廣學三藏。深悟佛言。從德為名。名多聞部。當時律主具多聞德也。又有釋言。佛在世時有無學名祀皮衣。為仙人時恒被樹皮為衣。以祀天故。先住雪山。佛入涅槃。其祀皮衣入定。不覺至二百年已。從雪山來於大眾部中。弘其三藏。唯見大眾部弘其淺義。不能弘深。此師具足更誦深義。時有弘其說者。有不弘者。所以乖競。所弘之教深於大眾。過舊所聞者。故名多聞也。」</ref>本宗同義。謂佛五音是出世教，一無常，二苦，三空，四無我，五涅槃寂靜，此五能引出離道故<ref>[[窺基|窺基]]《[[異部宗輪論述記|異部宗輪論述記]]》：「音謂音聲。即是教體。此音聲教能超世間。亦能引佗出離。道起故。名出世。謂詮。無常、苦、空、無我、涅槃寂靜此五教聲。必是出世。若離此五。雖八道支、七覺等教。皆非出世。其八道等。作此行相亦是出世。餘皆準知。謂此五教聞皆利益。稱可法體。既非不了義。亦非方便說。定是出世論文。但以一實義解此五。能引出離道故。是出世教。餘教設能引出離道。不決定故。亦非出世。」</ref>。如來餘音是世間教。有阿羅漢為餘所誘，猶有無知，亦有猶豫，他令悟入，道因聲起。餘所執多同[[說一切有部|說一切有部]]。}}

==註釋==
{{reflist|2}}
{{佛教小作品}}

[[Category:佛教歷史|Category:佛教歷史]]
[[Category:大眾部|B]]