{{refimprove|time=2017-03-03T08:51:38+00:00}}
{{tw monument
|name= 琴山河合博士旌功碑
|othername= 
|image= 
|imagename=
|formalname=
|level= 縣定古蹟
|class= 碑碣
|time=昭和七年（1932年）
|location= {{TWN}}[[嘉義縣|嘉義縣]][[番路鄉|番路鄉]] 
|open= 
|cost=
|website=
}}
'''琴山河合博士旌功碑'''由[[京都帝國大學|京都帝國大學]]文學博士[[鈴木虎雄|鈴木虎雄]]撰作、書寫，藉此紀念好友[[河合鈰太郎|河合鈰太郎]]（號「琴山」）開發阿里山的貢獻。

此碑正面銘刻日本哲學者[[西田幾多郎|西田幾多郎]]的揮毫「琴山河合博士旌功碑」九字<ref>{{ja icon}}[https://www.jstage.jst.go.jp/article/shogakushodoshi1991/2003/13/2003_13_97/_pdf 忘れられた顕彰 植民地期台湾における日本人の建碑]2010-02-22,書學書道史研究（J-Stage）</ref>，側面刻年代，碑陰刻立碑緣由。

== 碑碣原文 ==
[[File:琴山河合博士旌功碑.jpg|thumb]]
'''碑陽'''：

琴山河合博士旌功碑


'''碑陰'''（原文無標點符號）：

臺灣島中央新高之山，一支西出為阿里群山焉。其西距嘉義十八里。拔海六千尺以上，地凡東西二里，南北五里。下方所藏櫧楠之材一千一百萬石，上方扁柏紅檜一千萬餘石。檜柏徑大者二十餘尺，小者不下二、三尺，樹齡久者或二千年矣。明治卅二年，臺南縣技手小池三九郎始知其所在，報之督府，民政長官後藤君新平有意開山。卅六年，東京帝國大學教授林學博士琴山河合先生應聘而來，設方經營山林。會日露役，財用匱諍，令藤田組攝行之，有故中止。四十三年四月，督府繼工，至大正四年告竣。六年三月，河合先生薨于東京。於是故舊門生相謂曰：「初山有異材而不顧，今巖崖澗壑循以鐵路，架以索道，伐斯集，集斯度。運自危巔，下之平地，然後泛海輸之四方者，年材二十萬石，價二百萬圓。隨伐隨栽，輪流無已；內外巨構，取材于此；諸方林業，此為其模範。況祕境一闢，高居爽涼；山水雄壯，人樂登眺；聲教所暨，化被蕃族。凡斯數事，無非先生規畫之效，何可以沒？」乃求予銘，即山刻石，以傳方來。其辭曰：「阿里山兮氣巃嵷，峰辣林欑兮自鴻蒙；劖險鑿幽兮道路通，斬伐大木兮下虛空。凌駕波濤兮至海東，靈宅人居兮棟梁隆；利澤博施兮衍無窮，皇化衣被兮殊類同；比益禹兮代天工，謂予不信兮來瞻斯功。」
京都帝國大學教授正四位勳三等文學博士鈴木虎雄譔竝書。

== 參考來源 ==
* [https://nchdb.boch.gov.tw/web/cultureassets/Building/info_upt.aspx?p0=8313 國家文化資產資料庫 - 琴山河合博士旌功碑]
* [http://memory.ncl.edu.tw/tm_cgi/hypage.cgi?HYPAGE=document_ink_detail.hpg&subject_name=%20&subject_url=%20&project_id=twrb&dtd_id=12&xml_id=0000054307 碑陽]、[http://memory.ncl.edu.tw/tm_cgi/hypage.cgi?HYPAGE=document_ink_detail.hpg&subject_name=%E8%87%BA%E7%81%A3%E7%A2%91%E7%A2%A3%E6%8B%93%E7%89%87&subject_url=document_ink_category.hpg&project_id=twrb&dtd_id=12&xml_id=0000054384 碑陰] 國家圖書館「臺灣記憶」數位典藏網站 - 臺灣碑碣拓片
{{reflist}}


{{嘉義縣文化資產}}
[[Category:嘉義縣文化資產|Category:嘉義縣文化資產]]
[[Category:番路鄉|Category:番路鄉]]
[[Category:台灣石碑雕刻|Category:台灣石碑雕刻]]
[[Category:1932年台灣建立|Category:1932年台灣建立]]