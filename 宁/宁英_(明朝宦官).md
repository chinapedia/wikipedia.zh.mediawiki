{{no footnotes|time=2018-08-26T17:28:17+00:00}}
'''宁英'''（{{bd|1432年||1493年|catIdx=N}}），字'''廷秀'''，别号'''春云道人'''，[[福建|福建]][[延平|延平]][[沙县|沙县]]（今[[福建省|福建省]][[沙县|沙县]]）昭宝山大族人，[[成化|成化]]時[[尚膳監|尚膳監]]太监。

== 生平 ==
宣德七年（1432年），出生。

正统年间，入宫。

天顺元年（1457年），奉命服侍居住春宫的太子[[朱见深|朱见深]]。

天顺八年（1464年），晋升[[奉御|奉御]]、[[兵仗局|兵仗局]]右副使。

成化元年（1465年），晋升[[兵仗局|兵仗局]]左副使。

成化二年（1466年），进[[尚膳监|尚膳监]]太监，赐以金织[[蟒衣|蟒衣]]、[[玉带|玉带]]以慰其劳。

成化十年（1474年），命提督[[军器局|军器局]]、[[鞍辔局|鞍辔局]]。

弘治六年（1493年），因病去世，享年62岁，赐[[宝镪|宝镪]]五千缗，遣[[内官监|内官监]]太监[[陈良_(明朝宦官)|陈良]]谕祭。

== 亲属 ==
*宁洪（长侄）
*宁德通（次侄）

== 参考文献 ==
{{Reflist}}
《明故尚膳监太监宁公墓志铭》

光禄大夫、柱国、少傅兼太子太师、吏部尚书、华盖殿大学士、知制诰、经筵、国史官眉山万安撰。 

赐进士第、奉议大夫、户部山东清吏司郎中京口赵祥书。 

赐进士第、征仕郎、中书舍人义兴储材篆。 

公讳英，字廷秀，别号春云道人，宁其姓也，世为福建延平之沙县昭宝山巨族。曾大父以下皆隐德弗耀。公生而异常，稍长即知礼让。正统间，简入内庭供事，侪辈中以勤慎见称。天顺丁丑，宪宗纯皇帝居春宫，时英庙知公之贤，命公随侍左右。甲申，升奉御。未几，升兵仗局右副使。成化改元，升左副使。丙戌，进尚膳监太监。忠勤益力，上赐以金织蟒衣、玉带以慰其劳。甲午，钦命提督军器、鞍辔二局事。弘治改元，当今圣天子嗣登大宝，任贤使能，励精图治，公以耆旧，老成练达，宠眷益隆。公感荷厚恩，夙夜匪懈。公赋性聪敏，端谨朴实，不尚华靡，乐善好施，赒恤匮乏，拯济颠危，惟恐不乃。所居惟经史图书，暇目参究古今得失及嘉言善行，靡不讲贯，人莫不服其贤。 

历事五朝，忠恳一致。尝曰：人之有生必有死，理数之自然，奚可逃乎？遂预择葬地为寿藏。征文勒碑，以纪之诫，所谓达生委命者矣,可不重乎？距生宣德壬子 七月二十二日,弘治癸丑闰五月二十一日以疾卒，春秋六十有二。讣闻于上，赐宝镪五千缗，遣内官监太监陈良谕祭。呜呼！公之生荣死哀，诫无憾矣。侄男二：长曰洪，尝输粟赈边，朝廷荣以冠带；次曰德通。以卒之年六月廿九日，葬于阜城门西二十五里黑山会玉河乡，所卜寿藏之原。先期洪等虑公之德，久而淹没，衰绖持状，泣拜请铭，志诸墓石，用垂不朽,是以而铭之。 

铭曰:伟哉宁公，世系延平。早由选拔，入侍禁宫。礼义是尚，诗书是崇。历事五朝，惟勤惟忠。蟒衣玉带，宠渥优隆。寿逾六口，以正而终。玉河之乡，桥松参空。我铭昭之，千载无穷。 

[[分类:明朝宦官|N]]
[[Category:尚膳监|Category:尚膳监]]