'''土油縣'''，是[[明代|明代]][[交阯承宣布政使司|交阯承宣布政使司]][[乂安府|乂安府]]下轄的一個縣。治所約在今越南[[乂安省|乂安省]]清漳縣境內<ref>《越南歷代疆域 越南歷史地理研究》，陶維英著 鍾民岩譯，商務印書館，1973，第200頁</ref><ref>「清漳縣，漢（吳）咸驩縣地，屬明為土油縣，黎初曰清江縣，後改今縣名」《大南一統志》卷十四 乂安 第7頁</ref>。縣內有'''千仞山'''，相傳昔有僧於此數其數，得999峰；又有'''偈江'''自偈江縣下通入縣，江深而且闊<ref>《安南志（原）》（1931年河內法國遠東學院訂刊本）卷一山川，第55頁</ref>。
== 沿革 ==
* 吳[[九德郡|九德郡]][[咸驩縣|咸驩縣]]地<ref>《大南一統志》卷十四 乂安 第7頁</ref>。
* 永樂五年五月八日辛酉，明征安南大軍至[[乂安府|乂安府]]土油縣，右副將軍新城侯張輔從舉厥江東路，左副將軍西平侯[[沐晟|沐晟]]、豐城侯李彬從舉厥江西路進兵，兩軍俱至[[盤石縣_(交阯)|盤石縣]]下營，十一日擒[[黎季犛|黎季犛]]、[[黎澄|黎澄]]，十二日獲[[黎蒼|黎蒼]]及黎芮於高望山<ref>「壬申，大軍至乂安府土油縣。王從舉厥江東路，左副將軍從舉厥江西路進兵。兩軍俱至盤石縣下營。甲戌，柳升率舟師至奇羅海口，與賊戰，大敗之，獲賊船三百艘。餘船分散，賊首潛竄草野。乙亥，升所領軍士王柴胡等七人擒賊偽上皇黎季犛，黃中所領軍士李保保等十人獲偽衞國大王黎澄。丙子，莫邃下土人武如卿五人獲偽國主黎蒼及其偽太子芮於高望山。」《平定交南錄》，此書記錄較《明太宗實錄》稍詳，惟推算日期錯誤，與《明太宗實錄》不同，考之〈進平南獻俘露布〉，同《明太宗實錄》</ref><ref>「師進演州府荼龍縣、探知首賊逋于義安府深江、狐疑猶豫、方謀三窟以庇身、雷勵風飛、不可一日而縱賊、臣輔率都指揮陳懷、巫凱等、由'''土田（土油）縣'''舉厥江東、臣彬率都指揮俞讓、盧旺、俞其、指揮王英等舉厥江西、各從陸路掩襲、游䰟震悼，焚舟欲竄于新平，餘黨離披，投杖來降于海口。臣輔復調黃中、神機將軍程寬、張勝、丁能、驃騎將軍劉賽因不花、游擊將軍朱廣、王恕等、循海而追。躬率大軍馳躡至日南州、柳升等魯麟舟師先於奇羅海口。敗殺賊徒。奪其戰舸。五月十一日其所領永定等衛軍士王柴胡等七人（軍士亦敘功以獲賊首也）生擒賊首黎季犛，黃中所領指揮陳欽、率交州右衛軍人李保等十人於海口山中擒獲賊男黎澄、十二日莫邃下頭目武如卿等五人于盎海畔高望山生擒賊首黎滄及其男黎柄。」〈進平南獻俘露布〉《皇明經世文編》卷之十三，姚張二公集，第11頁</ref>。
* 永樂五年（1407年）六月癸未置，屬[[乂安府|乂安府]]<ref>「以南靖、驩二州隸乂安府，本府親領衙儀、丕祿、古杜、支羅、真福、土油、偈江、土黃八縣，南靖州領河黃、磐石（抱本作盤）、河華、奇羅四縣，驩州領石塘、東岸、路平、沙南四縣」，《大明太宗文皇帝實錄》卷六十八永樂五年六月癸未朔</ref><ref>《郡縣時代之安南》，[[黎正甫|黎正甫]]著，商務印書館，重慶市，民國34年7月，第256頁</ref><ref>「以南靖驩二州隸乂安府、本府親領衙儀、丕祿、古杜、支羅、真福、土油、偈江、土黃八縣、南靖州領河黃、磐石、河華、奇羅四縣、驩州領石塘、東岸、路平、沙南四縣」《天下郡國利病書》原編第32冊，雲貴交阯，第109頁</ref><ref>「乂安府領驩、南靖、茶籠、玉麻四州，衙儀、'''友'''羅、丕祿、土油、偈江、真福、古'''社'''、土黃、東岸、石塘、奇羅、盤石、河華十三縣」，《大明一統志》(天順五年御製序本)卷九十，第2頁</ref><ref>「乂安府直隸縣八州四縣五：衙儀、丕祿、偈江、古'''社'''、支羅、'''玉'''油、真福、'''上'''黃，南靖州縣二（三）：奇羅、河華、盤石，驩州縣二：東岸、石塘，茶籠州、玉麻州」，《安南志（原）》（1931年河內法國遠東學院訂刊本）卷一，第35頁</ref><ref>「乂安府領四州十二縣：驩州、南靖州、茶籠州、'''王蔴'''州。衙儀縣、'''友'''羅縣、丕祿縣、'''上'''油縣、偈江縣、真福縣、古'''社'''縣、土黃縣、東岸縣、石塘縣、奇羅縣、盤石縣、河華縣」《越嶠書》（北京大學圖書館藏明藍格鈔本），明李文鳳撰，卷一</ref>。
* 永樂十七年九月丙辰（1419年10月3日），並土油縣入[[衙儀縣_(乂安)|衙儀縣]]<ref>《大明太宗文皇帝實錄》卷二百十六永樂十七年秋九月癸卯朔</ref><ref>《天下郡國利病書》原編第32冊，雲貴交阯，第122頁</ref>。

== 參考資料 ==
{{reflist}}
{{交阯承宣布政使司行政區劃}}
[[Category:明朝縣份|交阯]]