{{Otheruses|other=名为何明甫的其他人物|何明甫}}

'''何尔健'''，字'''明甫'''，號'''-{乾}-室'''，[[山東|山東]][[兖州府|兖州府]][[曹州|曹州]]民籍（今[[曹县|曹县]]人）。[[明朝|明朝]]政治人物、[[進士|進士]]出身。

== 生平 ==
[[万历|万历]]十年（1582年）壬午科舉人，十七年（1589年）己丑科進士，授[[鄢陵|鄢陵]]令，有惠政，台省交薦，召拜浙江道[[監察御史|監察御史]]。首疏言省议论，息辩攻，切中时弊。又言首揆无辅理状<ref>万历二十五年二月己卯，浙江道御史何尔健奏奸辅误国，乞罢[[赵志皋|赵志皋]]。</ref>，直声大著。会籍没张璫，株连百家，因[[乾清宫|乾清宫]]灾，力諫出无罪者万余人。奉命巡按宣大，墨吏懦将望风解绶，一变因循积习。以母艱歸，終制，起按畿南，值蝗旱，數上章請蠲赈，請临清、德州、天津仓平糴。又請免魚苇，蠲马价，停矿税。再按辽左，税璫[[高淮|高淮]]横虐甚，甫出山海，號诉拥道，即收其党[[余东翥|余东翥]]杖杀之，偏諭所部有税使，辄收下狱。疏請于朝，淮邀取實封，乃藏疏马障中，旬日十八上，虐焰少戢。後列上淮諸不法状，爲苦民图以献，淮大忿恨，行金于家，不入奸，谋乃沮，後卒置于理。考满，当進階大廷尉，力辞<ref>万历三十六年八月，升京畿差满御史何尔健为大理寺右寺丞添注。刑科给事中[[张国儒|张国儒]]疏论[[汪若霖|汪若霖]]不宜左迁，南京兵部尚书[[孫鑛|孫鑛]]、原任御史[[叶永盛|叶永盛]]、何尔健宜罢。不报。</ref>。時台省乏人，身绾十四符，手无停批，积瘁致疾，旋以论事謫，乞歸不得請，遂卒京邸。官止大理寺丞。方出按畿南，時山東税使[[陳增|陳增]]用士侩孫士洪邪谋，输地立庄养马，将假以入曹，恣其不道。遂驻節常山，致書中外，极言不可。增憚其风厉而罢，里人德之。諸凡捐學田，立義塚，周貧民，恤寒士，爲德于乡甚多，祀鄉賢。著有《惠文集》、《御璫疏》<ref>《曹州府志》</ref>。子[[何應瑞|何應瑞]]，萬曆庚戌進士，崇禎時官工部尚书。

== 参考资料 ==
{{reflist}}

{{萬曆十七年己丑科殿試金榜}}

{{Authority control}}

{{DEFAULTSORT:He何}}
[[Category:何姓|E]]
[[Category:曹县人|Category:曹县人]]
[[Category:萬曆十年壬午科舉人|Category:萬曆十年壬午科舉人]]
[[Category:明朝鄢陵县知县|Category:明朝鄢陵县知县]]
[[Category:明朝浙江道監察御史|Category:明朝浙江道監察御史]]
[[Category:明朝大理寺丞|Category:明朝大理寺丞]]


{{明朝人物小作品}}