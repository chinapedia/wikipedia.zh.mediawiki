{{Otheruses|other=名为李涵初的其他人物|李涵初}}

'''李徵儀'''（{{bd|1570年|5月1日|1636年}}），字'''-{于}-來'''，號'''涵初'''，[[南直隶|南直隶]][[廣德州|廣德州]]人。明朝政治人物。

== 生平 ==
[[万历|万历]]二十五年（1597年）丁酉科应天乡试舉人<ref>乾隆《廣德州志·卷二十九·選舉志》：萬厯二十五年丁酉科（舉人）……李徵儀 <sub>見進士</sub></ref>，二十九年（1601年）辛丑科进士<ref>《萬曆二十九年辛丑科進士登科錄》：李徵儀 貫直隸廣德州軍籍，州學增廣生，治《禮記》，字于來，行一，年二十六，四月初四日生。曾祖尚質 <sub>累贈禮科左給事中</sub>，祖天植 <sub>按察司僉事</sub>，父熙英，母步氏，永感下，弟徵代、徵傳，娶鄭氏。應天府鄉試第一百三十六名，會試第七十六名。</ref>，初令[[弋陽|弋陽]]，調[[清江县|清江]]，解戶南税苦重費，乃立官解之法，盡革加派包匿諸弊。嘗築鍾家圈隄，護田萬餘頃。三十六年陞禮部主事，寻转江西道御史，奉敕阅视山海、居庸两关，再监大工，巡视皇城，四十三年巡按四川。又视长芦盐政，复改督顺天学政。天启三年坐内计，六年丙寅复起行人司司正，转尚宝司司丞。天启七年二月，削夺行人司正李徵仪，永不叙用，以首荐[[夏嘉遇|夏嘉遇]]也。崇禎時，屡荐不起，居林下十年，筑精舍于焦子湖中，名「闻思庵」。所著有《镜古录》、《信書》等行世<ref>乾隆《廣德州志·卷三十三·人物志》：李徵仪，字于来，号涵初，天植孙。万历辛丑进士，授弋阳县，调清江。赈饥建学，具有实政。又改官解南兑米，民尤称便。擢礼部主事，转江西道御史，疏言邇来山林实朝廷虚宿德耆彦如[[邹元标|邹元标]]、顾宪成、赵南星辈，直谏蒙谴，宜峻擢以备启沃。阅视山海、居庸两关兵马，条上便宜数事，皆报可。时建三殿，運木集于通州，户部尚书李三才盗买以营私第，疏劾之，李得谴去。殿门所用金砖、花斑石，解役贿内监，虚作厂收冒破银五十馀万，徵仪尽发其奸，置之法。中贵传旨修禁苑台榭，烦费不赀，徵仪抗言曰：皇上富有四海，即以中人十家产奉清晏欢，亦无不可。然富家翁之治第，必先饬厅事，为子纳妇，然后以其馀及耳目玩。今所急，应不在是。中贵诸人舌挢不下，徵仪曰：第奏御史李某云云可也。时三殿毁而未建，三王年长未婚，故徵仪言如是，语闻报罢。巡视长芦、山东盐政，督学畿辅，劾墨吏，置学田，绝-{干}-请，历掌十三道印务，台纲肃然。推升大理寺左丞，未报可，而徵仪以争枚卜拂衣径归。天启癸亥内计，修怨者以察典锢之。掌院邹元标大言李某一代正人，岂與某某伍，乃并劾罷，邹后疏荐者皆落职去。丙寅复起行人司司正，甫入京，逆璫魏忠贤侄魏良卿謁勿纳，三至三却，璫怒，矫旨削籍，夺敕命。璫诛，以推升衔召就职，不应，但遣仆领所夺敕命而已。居林下十年，筑精舍于焦子湖中，名闻思庵。直指使者按部曲，致礼敬，皆托疾罕面。郡山巉峭，履亩二十而税，軍興加派，部据旧籍之误，将與田等。徵仪具揭力辨，始免重役。郡儒童數千，取额甚隘，言于督學，宽其额。为都御史[[姜洪|姜洪]]请谥，新邹文庄祠，置祀田。所著有《镜古录》、《信書》等行世。</ref>。

== 家族 ==
祖父[[李天植|李天植]]。父李熙英。

== 参考资料 ==
{{reflist}}

{{萬曆二十九年辛丑科殿試金榜}}

{{Authority control}}

{{DEFAULTSORT:Li李}}
[[Category:李姓|Category:李姓]]
[[Category:廣德人|Category:廣德人]]
[[Category:軍籍進士|Category:軍籍進士]]
[[Category:萬曆二十五年丁酉科舉人|Category:萬曆二十五年丁酉科舉人]]
[[Category:明朝弋阳县知县|Category:明朝弋阳县知县]]
[[Category:明朝清江县知县|Category:明朝清江县知县]]
[[Category:明朝礼部主事|Category:明朝礼部主事]]
[[Category:明朝江西道監察御史|Category:明朝江西道監察御史]]
[[Category:明朝行人司正|Category:明朝行人司正]]