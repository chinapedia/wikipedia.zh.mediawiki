{{東亞女性歷史人物
| 名稱=兰陵公主
| 身份=[[唐朝|唐朝]]公主
| 畫像=
| 說明=
| 姓=李
| 名=淑
| 封爵=[[公主|公主]]
| 位號=
| 封號=兰陵公主
| 出生年=628年
| 逝世年=659年
| 諡號=
| 墳墓=陪葬[[唐昭陵|昭陵]]
| 父親=[[唐太宗|唐太宗李世民]]
| 同胞兄弟=
| 母親=
|}}
'''李淑'''（{{bd|628年||659年|9月9日|catIdx=Li,李}}），[[表字|表字]]'''麗貞'''，[[中国|中国]][[唐朝|唐朝]][[唐太宗|唐太宗李世民]]女（墓志作十九女），母不详。

[[貞觀_(唐朝)|贞观]]十年（636年），封'''兰陵郡公主'''，[[食邑|食邑]]三千户。下嫁[[窦怀悊|窦怀悊]]。窦怀悊是公主祖母[[太穆皇后|太穆皇后]]兄长窦昭的[[曾孙|曾孙]]、少府监[[窦德素|窦德素]]的儿子。[[永徽|永徽]]元年（650年），兰陵公主拜[[长公主|长公主]]，加[[实封|实封]]五十户。[[显庆|显庆]]四年（659年）[[八月十八|八月十八]]，去世于[[雍州_(后赵)|雍州]][[万年县_(北周)|万年县]]平乐里家中，葬于[[唐昭陵|昭陵]]东南十里的安乐原。有女，嫁[[姜遐|姜遐]]。外曾孫即[[唐玄宗|唐玄宗]]權相[[李林甫|李林甫]]。

==流行文化==
*2013年电视剧《[[唐朝好男人|唐朝好男人]]》由[[殷旭|殷旭]]飾演
*2014年电视剧《[[唐朝好男人2|唐朝好男人2]]》由[[李昕岳|李昕岳]]饰演

== 兰陵长公主碑 ==
碑立于[[唐高宗|唐高宗]][[显庆|显庆]]四年（659年）十月，原存于[[陕西省|陕西省]][[醴泉县|醴泉县]]烟霞乡东周村西南约200米处李淑墓前。1975年移入[[昭陵博物馆|昭陵博物馆]]。碑身高3.38米，宽1.11米，厚31.5厘米。碑额正题《大唐故兰陵长公主碑》，[[李义府|李义府]]撰文，[[窦怀悊|窦怀悊]]正书。共31行，满行70字。碑文除上下两端字尚可辨识外，其他均被錾损毁坏。此碑书法方整劲拔而娟秀有致，叶昌炽评此碑“笔法在欧阳询、虞世南之间，亦唐碑之至佳者。其结体绵密而气则疏，其运笔严重而神不滞。”（见《语石》卷七）
{{Quotation|
大唐故兰陵长公主碑铭并序
<br>吏部尚书（缺）
<br>　　（阙七字）史〇宣平之〇〇〇子〇之故〇〇于（阙四十三字）覆餗，缅怀千〇〇〇〇乎。若乃禀柔范於椒庭，奉圣规于〇〇，包四德而由已，总六行以立身，腾润质於方流，耀清辉於圆魄。言〇〇则，〇〇〇仪。〇〇〇而〇追，〇〇藏而〇〇，则兰陵长公主兼之矣。公主讳淑，字丽贞，陇西狄道人也。高祖武皇帝之孙，太宗文皇帝之第十九女也。原夫电影流枢，瑶华袭月。十枝分叶，五潢疏派。帝子光於〇叶，天孙降於兰陵。固亦焕彼缇油，悬诸日月。公主禀中和之正气，陶上哲之粹灵。履冰泉以表洁，践霜柏以含贞。首无金翠之饰，耳绝丝桐之声。共梁妻而比行，与莱妇而齐名。况乃婉顺幽闲，端凝淑美，擢春葩於兰籍，皎秋月於芝田。神鉴详明，风徽韶美，仁为性道，岂资冥助；孝实天经，因心必极。虽左姬之含华挺秀，谢媛之毓德扬芬，式镜前芳，流风讵远。九龄读《易》，穷谦损之微言；七岁学书，尽锺张之妙迹。文皇爱既缠心，特流慈旨。贞观十年，乃下诏曰：“第十九女理识幽闲，质性柔顺，幼娴礼训，夙镜诗史，汤沐之典，抑有恒规，可封兰陵郡公主，食邑三千户。”荣宠之锡，虽冠公宫；-{撝}-挹之情，常怀止足。而彤闱未降，紫罽尚停，妙选高门，方从下嫁。天子永言舅氏，情深渭阳，载穆彝章，用崇姻戚。驸马都尉、庆州诸军事、使持节、庆州刺史扶风窦怀-{悊}-，即太穆皇后之孙，银青光禄大夫、少府监、上柱国德素之子，洁澄澜之万顷，飞辩箭以浮〇。擢贞-{幹}-於千寻，耸〇〇以拂日。譬良金之百炼，喻华灯之九光。践孝资忠，履仁基信。泛虚舟而独往，鉴止水而忘归。出总褰帷，政均黄赵；入司交戟，任切钩陈。业峻籝金，满班家之十纪；勋高钧玉，籋〇宗之五碑。射枝逸伎，贯七札而称妙；挥毫雅制，标六义而含章。搏劲翮於南溟，骋逸足於西海。自中阳纂历，舂陵应图，或庆发黄云，祥浮紫气；或家藏金穴，瑞表玉衣；皆声尘寂寥，丘树荒毁。我有馀庆，奕代椒房，婴则望重西京，融乃名高东汉。克复其始，远属华宗。故知德祖太尉之孙，既传芳於杨敞；玄成丞相之子，亦绚美於韦贤。〇地清华，佥论〇〇。窦〇之婚，光武〇〇。〇叶比夫远〇，独暎前修。公主义叶三从，情归百两，宾敬之礼，必表於闺庭；喜愠之容，不形於造次。敦睦亲於娣姒，竭蒸孝於舅姑。言应礼经，动合规矩。皇明嗣极，载笃周亲。永徽元年另拜长公主，仍加封五十户，恩崇汤沐，宠茂辎軿。公主深诫骄侈，常安俭薄，前後锡赉，莫不固辞。皆理为情申，文非貌请。诚宜凭斯积庆，享彼遐龄。而与善徒欺，辅仁多爽，春秋卅二，以显庆四年八月十八日遘疾薨於雍州万年县之平乐里第。反魂之香，空留〇被；弄箫之别，终辞凤台。奉诏：“窦氏既是太外家，情礼稍异，特宜陪葬昭陵。”即以其年岁次己未十月甲辰朔廿九日壬申迁窆於昭陵东南十里安乐原，礼也。圣上哀深同气，特降殊私，賵襚所须，务存优厚，吊祭之礼，有异常伦。仍敕卫尉卿阎立行、光禄卿殷令名为副，监护丧事，特给鼓吹，送墓往还。惟公主妙质柔明，雅识详润，芝兰成性，琬璧为心，庄敬自持，温谦逮下，聿修苹藻，式奉宗禋，有〇〇之容，怀贞慎之操。信可以流芳鼎室，垂训台庭，茂麟趾於黄图，敞龙门於赤县。而星沉宝婺，月掩金娥。寂寂荒堦，唯瞻茂草；亭亭虚帐，空见游尘，岂直痛结冕旒，悲深储贰而已。驸马轶安仁之永叹，迈奉倩之伤神，悼奔驷之难留，泣藏舟之易远。披文相质，追陆赋以〇〇；幼妇外孙，想曹碑而见讬。辄牵拙思，乃作铭云。其词曰：
<br>　　赫赫皇猷，昭昭帝族。导源姜水，分枝若木。月浦资粹，星津诞淑。秀发云翘，祥摛日谷。（其一）
<br>　　两仪演庆，四象〇辉。承〇丹掖，作俪黄扉。淑慎无怠，祇敬弗违。礼崇举案，慈流断机。（其二）
<br>　　秋窗望月，春树临风。裁箴作范，草赋开蒙。词温华瑾，文艳雕虫。铅芳罢饰，紃组为工。（其三）
<br>　　桂栋晨开，梅梁昼敞。光〇绣帟，香飘翠幌。凤箫凝吹，鱼轩叠响。虹玉辉庭，骊珠耀掌。（其四）
<br>　　粤有通人，摽映搢绅。日下驰誉，席上称珍。孔合成偶，辅德为邻。一调琴瑟，载叶松筠。（其五）
<br>　　晈晈令姿，盈盈淑哲。匪唯侍君，所期同穴。只剑先沉，孤鸾永绝，兰仪方秀，〇芳遽折。（其六）
<br>　　女楼西顾，娥台北临。山烟漠漠，陇日沉沉。白杨行拱，翠槚方深。式刊贞笋，永播徽音。（其七）

}}

== 传记资料 ==

*《[[新唐書|新唐書]]》[[s:新唐书/卷83|卷八十三·列传第八·公主传]]
*《昭陵碑石》 

[[Category:唐朝公主|李淑]]
[[Category:李姓|S淑]]
[[Category:唐太宗皇女|Category:唐太宗皇女]]
[[ja:蘭陵公主|ja:蘭陵公主]]