'''李興'''（{{bd|1444年||？}}），字'''伯起'''，[[河南承宣布政使司|河南承宣布政使司]][[河南府|河南府]][[嵩縣|嵩縣]]人，明朝政治人物，同進士出身。

==生平==
早年出身國子生，河南鄉試第二十二名舉人。[[成化|成化]]十一年（1475年）乙未科[[進士|進士]]。授山東[[冠縣|冠縣]]知縣，因[[丁憂|丁憂]]去職。服闕，改[[鄒縣|鄒縣]]知縣。十載，擢[[監察御史|監察御史]]，忠直敢言。巡按陝西期間，懲治豪強，因此遭巡撫報復下獄，貶戍[[賓州|賓州]]，遇赦釋還<ref>漢籍電子文獻資料庫-明人傳記資料索引 ,2379：李興，字伯起，嵩縣人。成化十一年進士，授冠縣令，歷監察御史，忠鯁敢言，坐事謫戍賓州，會赦歸。有西巡奏議、嵩南野錄。</ref>。所著有《西廵奏議》《嵩南野錄》若干卷<ref name="mzm">《[[國朝獻徵錄|國朝獻徵錄]]·[[s:國朝獻徵錄/卷之六十五|卷六十五]]》：[[朱睦㮮|朱睦㮮]]，《李興傳》：李興，字伯起，嵩縣人也。成化十一年進士，授冠縣知縣，以憂去，百姓遮道泣留。起復改鄒，十尋，擢監察御史。忠鯁敢言，每上疏，訣別妻子，不復留意家事。及按陜西，大振風紀，所至姦盜屏息。是時，參將郭鏞怙勢違法，諸司皆畏之，間有劾者，奏鏞即令人刼於道，並其奏章奪之。興乃密疏罪狀，請按誅之，上俞其奏，興捕之，戮於市，百姓稱快。又儀賓樊某者，嘗毆父，父愬之官，莫敢有理者。興廉知以計縛至階下，校死。其它鋤強戡暴皆類此。布政韓某，素與興不合，及轉都御史，即撫關中，因郭、樊二氏子愬，遂奏興，逮至京師，坐以重辟。吏部尚書王恕乃上疏論捄，其畧曰：「邇者，御史興巡按陜西，克盡憲職，所至秋毫無犯。其有益於地方多矣。今之所傷雖有數人，葢欲懲治奸頑，初非有意挾私，法當擬徒，今若處之以死，臣恐天下後世，以?陛下用刑任情弗以法，豈不有累至仁至明之德耶？且天下貪官污吏、強軍豪民所忌憚者，惟御史爾。今若此，是使御史垂首喪氣，而貪污豪強，無所忌憚，欲小民獲安，四方晏然，難矣。」疏入，上薄其罪，謫戍嶺表，而興名益震。會赦歸。所著有《西廵奏議》《嵩南野錄》若干卷。子尚，當父興被誣論死，三上章乞代。及興謫戍賓州，遂從行。弘治十一年，尚由賓州學生中鄉試。論曰：李公好言事，所上疏多除姦啟敝，進用正人，一時中外肅然。其按陜時，所至山嶽動搖，至今吏民猶畏威懷德，可謂不愧厥職矣。視世之喜循默，惡鯁直者，何可同日語哉！</ref>。

==家族==
曾祖父[[李二翁|李二翁]]。祖父[[李和|李和]]。父亲[[李春|李春]]<ref>《天一阁藏明代科举录选刊·登科录》（《成化十一年进士登科录》）</ref>。

==参考==
{{reflist}}
{{明朝人物小作品}}
{{成化十一年乙未科殿試金榜}}
{{DEFAULTSORT:Li李}}
[[Category:明朝冠縣知縣|Category:明朝冠縣知縣]]
[[Category:明朝監察御史|Category:明朝監察御史]]
[[Category:明朝鄒縣知縣|Category:明朝鄒縣知縣]]
[[Category:嵩县人|Category:嵩县人]]
[[Category:李姓|X]]