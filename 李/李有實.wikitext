'''李有實'''，號'''太華'''，[[山東|山東]][[登州府|登州府]][[黄县|黄县]]人。[[明朝|明朝]]政治人物、[[進士|進士]]出身。

== 生平 ==
[[万历|万历]]十年（1582年）壬午科登麟經亞魁，痛弟廪生茂實读书成疾卒，已含纩，尤抱持不舍，家人拽開，竟致過哀伤背。十七年（1589年）己丑科進士，膺邹太史识拔，薦讀[[中書舍人|中秘書]]，聞母疾，不就馆试。官刑部主事，平反著声。推調銓曹，耻循顶首陋规，曰：我不以钱易官做。守[[汉中府|汉中府]]，恤民锄强，尤加惠士类，多曲成汲引于八股，帖括中能识某某贵贱寿夭。节省驿栈及茶课諸费數千金，作正项以减民派。修冷水河成堰，灌田萬二千奇，汉中人感立生祠，太史[[黄辉|黄辉]]撰《阜闰堰碑铭》于侧。晉西宁道副使<ref>万历二十九年六月丁卯朔，升汉中府知府李有实为陕西副使，抚治西宁番夷，升云南副使[[黄文炳|黄文炳]]为陕西行太僕寺卿兼僉事。</ref>，厉兵清饷，議修三角城，恢复疆土三百里。出剿巨寇，斩首百三十六级，献俘告庙<ref>万历三十一年二月，先是正月初二日海虏千余骑奔西石硖，犯抢番汉，兵备副使李有实同西宁参将张大纪、镇海游击杨柱统兵御之，当阵斩获首级一百三十六颗，总督[[李汶|李汶]]至是以闻。</ref>。因抑势弁扰民，忤按察使，引疾拂袖，囊止图书數卷。归休于城隅东园，匾其軒曰「獨醒」，不接官长，不投刺牍，不置媵妾，不营子母。济众赡族，服食布蔬。一言一动，爲人所取法。每厌浮靡，以古今清介之品自期。事关公谊者，倡议敢言。善古文，著有《一經堂》、《廣愛録》諸書。熹宗御极，詔復原官，先以物故，舆论歸里<ref>《黄县志》</ref>。

== 家族 ==
父[[李凌云|李凌云]]。

== 参考资料 ==
{{reflist}}

{{萬曆十七年己丑科殿試金榜}}

{{Authority control}}

{{DEFAULTSORT:Li李}}
[[Category:李姓|Y]]
[[Category:黄县人|Category:黄县人]]
[[Category:萬曆十年壬午科舉人|Category:萬曆十年壬午科舉人]]
[[Category:明朝中書舍人|Category:明朝中書舍人]]
[[Category:明朝刑部主事|Category:明朝刑部主事]]
[[Category:明朝刑部郎中|Category:明朝刑部郎中]]
[[Category:明朝汉中府知府|Category:明朝汉中府知府]]
[[Category:明朝陕西按察司副使|Category:明朝陕西按察司副使]]


{{明朝人物小作品}}