'''李朴'''（{{bd|？||1620年|catIdx=}}），字'''季白'''，[[陕西|陕西]][[西安府|西安府]][[朝邑县|朝邑县]]街子里人，軍籍，[[明朝|明朝]]政治人物。

== 生平 ==
万历二十八年（1600年）庚子科陕西乡试舉人，二十九年（1601年）聯捷辛丑科進士，性骨鲠敢言，观政吏部，闻母病，请假不俟报而行，謫判[[高唐州|高唐州]]，起府推官，历彰德、太原，擢户部主事，管通州仓。时朝士各立朋党，台諫尤好相攻讦，神宗春秋高，不复视朝，大臣郎署欲空，朴不胜愤，上「人望几空疏」，不报。是时天下正赋多缺，朴以为缺赋由民贫，民贫由税璫为害。又东厂司李俊播虐，锁拿曹县主簿甄志义，拷求数千金。朴先后上书极论，皆不省。朴每一疏出入，人争传诵，前论人望一空，群小悚惧，而朝廷曾无可否，由是科道益无所忌。后为郎中，复指名劾之，疏奏，满朝倾动，科道四十余人交章辨攻，朴复数疏力辨，语侵阁臣[[叶向高|叶向高]]，奉旨：李朴出位妄言，着部院看来说<ref>万历四十一年十二月，时台省以门户互相攻击，汤兆京、孙居相、周起元、李邦华等皆以东林，为姚宗文、刘廷元、官应震、吴亮嗣、田一甲等所攻，户部郎中李朴为东林不平，疏论科道结党黩货，请 上密访严究。于是大学士叶向高、方从哲等言 朝廷设立言官，原欲其洁己奉公，发奸指佞，使诸臣中果有不公不法如朴所言，羞谏职而坏官常，国法昭然，岂容轻纵。若不分清浊，概目为奸邪，概诬为可斩，使济济多士尽蒙不洁之名，不惟诸臣之心不甘，而于国体大有伤矣。宗文、廷元等复各具公疏纠朴背公死党，阴谋煽祸，受孙居相等嗾使，以污蔑言官，乞敕勘议。奏闻， 上以朴出位妄言，下部议处。部议：朴出位妄言，与贺烺无异，而词多盭戾，事无影向，大体乖伤，殆有甚焉，拟降三级调外任，间散以为妄言效尤者之戒。 上是之，仍谕科道官忠心为国，矢公矢慎，无淂逞臆非为，挟私横肆。</ref>。怨者改为议处，咸欲死之。值慈圣皇太后丧，建言例在赦列，遂得不死归。方朴奏上时，神宗名以疯狗，光宗在东宫，每袖其疏。及即位，进太仆少卿起用，光宗崩，而朴亦以是年卒也。祀于学宫，晉中丞掷其神主于地，然终不能革也。

== 著作 ==
著有《调刁集》四卷、《雪亭集》八卷。

== 家族 ==
孫李育才，[[康熙|康熙]]甲子舉人<ref>《朝邑县志》</ref>。

==参考文献==
{{reflist}}

{{萬曆二十九年辛丑科殿試金榜}}

{{Authority control}}

{{DEFAULTSORT:}}
[[Category:李姓|P]]
[[Category:朝邑人|Category:朝邑人]]
[[Category:萬曆二十八年庚子科舉人|Category:萬曆二十八年庚子科舉人]]
[[Category:明朝彰德府推官|Category:明朝彰德府推官]]
[[Category:明朝太原府推官|Category:明朝太原府推官]]
[[Category:明朝户部主事|Category:明朝户部主事]]
[[Category:明朝户部郎中|Category:明朝户部郎中]]
[[Category:明朝高唐州判官|Category:明朝高唐州判官]]