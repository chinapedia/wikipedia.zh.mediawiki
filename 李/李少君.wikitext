{{multiple issues| 
{{rewrite|time=2020-2-22}}
{{Expand|time=2018-02-02T06:53:22+00:00}} 
{{Refimprove|time=2018-02-02T06:53:22+00:00}} 
}}
'''李少君'''（{{bd|？||？||}}），齐（今[[山东|山东]]）人，[[西汉|西汉]]方士。曾向[[汉武帝|汉武帝]]建议行辟谷、祠灶、炼丹砂为黄金三事。武帝颇为信任，以为真能成仙长生不死<ref>《太平廣記 神仙九 李少君》：李少君者，齊人也。漢武帝招募方士。少君於安期先生得神丹爐火之方，家貧，不能辦藥，謂弟子曰：「老將至矣，而財不足，雖躬耕力作，不足以致辦。今天子好道，欲往見之，求為合藥，可得恣意。」乃以方上帝，云：「丹砂可成黃金，金成服之昇仙。臣常遊海上，見安期先生，食棗大如瓜。」天子甚尊敬之，賜遺無數。少君嘗與武安侯飲食，座中有一老人。年九十餘。少君問其名，乃言曾與老人祖父遊夜。明鈔本夜作射。見小兒從其祖父，吾故識之。時一座盡驚。又少君見武帝有故銅器，因識之曰：「齊桓公常陳此器於寢座。帝按言觀其刻字，果齊之故器也，因知少君是數百歲人矣。視之如五十許人，面色肌膚，甚有光澤，口齒如童子。王公貴人，聞其能令人不死，莫不仰慕，所遺金錢山積。少君乃密作神丹，丹成，謂帝曰：「陛下不能絕驕奢，遣聲色，殺伐不止，喜怒不勝，萬里有不歸之魂，市曹有流血之刑，神丹大道，未可得成。」乃以少藥方與帝，少君便稱疾。是夜，帝夢與少君俱上嵩高山，半道，有使者乘龍持節雲中來，言太乙請少君。帝遂覺，即使人問少君消息，且告近臣曰：「朕昨夢少君捨朕去。」少君乃病困，帝往視之，並使人受其方，事未竟而卒。帝曰：「少君不死，故化去耳。」及歛，忽失屍所在，中表衣悉不解，如蟬蛻也。帝猶增歎，恨求少君不勤也。初少君與朝議郎董仲躬相親愛。仲躬宿有疾，體枯氣少。少君乃與其成藥二劑，並其方，用戊巳之草，後土脂，黃精根。獸沈肪。先莠之根，百卉花釀，亥月上旬，合煎銅器中，使童子沐浴潔淨，調其湯火。使合成鶏子。三枚為程。服盡一劑，身體便輕；服三劑，齒落更生；五劑，年壽長而不復傾。仲躬為人剛直，博學五經，然不達道術，笑世人服藥學道，頻上書諫武帝，以為人生則命，衰老有常，非道術所能延。意雖見其有異，將為天性，非術所致，得藥竟不服，又不問其方。少君去後數月，仲躬病甚。常聞武帝說前夢。恨惜少君，仲躬憶少君所留藥。試服之，未半，乃身體輕壯，其病頓愈；服盡，氣力如年少時，乃信有長生不死之道。解官，行求道士，問其方，竟不能悉曉。仲躬唯得髮不白，形容盛甚。年八十餘乃死。囑其子道生曰：「我少得少君方藥，初不信，事後得力，無能解之，懷恨于黃泉矣。汝可行求人間方術之事，解其方意，長服此藥，必度世也。」時有文成將軍，亦得少君術。事武帝，帝後遣使誅之，文成謂使者曰：「為吾謝帝，不能忍少日而敗大事乎。帝好自愛，後三十年，求我於成山，方共事，不相怨也。」使者還，具言之。帝令發其棺視之，無所見，唯有竹筒一枚。帝疑其弟子竊其屍而藏之，乃收捕。撿問其跡。帝乃大悔誅文成。後復徵諸方士。更於甘泉祀太乙，又別設一座祀文成，帝親執禮焉。</ref>。

== 参考资料 ==
{{reflist}}

{{Authority control}}

{{DEFAULTSORT:}}
[[Category:李姓|Category:李姓]]
[[Category:山東人|Category:山東人]]
[[Category:漢朝道教人物|Category:漢朝道教人物]]