'''李成章'''（{{bd|？||？|catIdx=}}），字汝裁，[[江西|江西]][[南昌府|南昌府]][[南昌县|南昌县]]下壠里人，[[明朝|明朝]]政治人物。

== 生平 ==
萬曆十年（1582年）壬午科江西乡试举人，十七年（1589年）己丑科進士，歴官[[汀州府|汀州府]]知府，以贤明著称，风采凛然。守汀州日，有某县兄弟争产，历任守令贪其赂，久不结。成章至，提案亲讯，其家本钜，部分亦均，所争者一宝物，兄弟皆欲得之，各托郡显要以万金饋，成章并纳之，而集讯于庭，初论以孝友大义，兄弟无言，命取其物进曰：是价值几何，曷不凭公估计，欲者以他物抵之。兄弟皆不应，成章曰：是无可解矣，吾为定价，兄弟各予万金，而为汝家绝争端，可乎？碎其物于庭，而各给还其所贻银数，曰：一讼而费二万金，不知费几万金矣。而讼不休，是不破汝家不已，汝尚以为宝乎？吾不治汝兄弟罪，其和好如初。案结，远近传颂，其兄弟初愧服，既更悔恨，乃共出金购巫者，以术咒成章，不旬日疽生于背，遽卒。成章行义尚矣，而不能胜彼邪术，何哉<ref>《南昌县志》</ref>？

==参考文献==
{{reflist}}

{{萬曆十七年己丑科殿試金榜}}
{{DEFAULTSORT:}}
[[Category:李姓|C]]
[[Category:南昌人|Category:南昌人]]
[[Category:明朝汀州府知府|Category:明朝汀州府知府]]
[[Category:萬曆十年壬午科舉人|Category:萬曆十年壬午科舉人]]