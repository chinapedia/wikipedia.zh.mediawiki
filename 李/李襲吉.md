'''李襲吉'''（?－906年([[天祐_(唐朝)|天祐]]3年)），[[五代十国|五代十国]][[后唐|后唐]]著名[[幕僚部門|幕僚]]。[[父親|父]]圖，[[洛陽|洛陽]]人，或曰[[唐朝|唐]][[宰相|相]][[李林甫|林甫]]之後也。[[乾符|乾符]]中，襲吉舉[[進士|進士]]，為河中[[節度使|節度使]][[李都搉|李都搉]]鹽判官。後去之[[晉|晉]]，[[李克用|晉王]]以為榆次令，遂為掌書記。遷節度副使，官至[[諫議大夫|諫議大夫]]。襲吉為人恬淡，以文辭自娛，[[天祐|天祐]]三年卒。以[[盧汝弼|盧汝弼]]代為副使。[[李存勗|莊宗]]即位，贈襲吉[[礼部尚书|礼部尚书]]、汝弼[[兵部尚书|兵部尚书]]。<ref name=xijili01>[[欧阳修|欧阳修]],"卷28－唐臣傳第16:豆盧革/盧程/任圜/趙鳳/李襲吉/張憲/蕭希甫/劉贊/何瓚",[[新五代史|新五代史]](公元1053年).</ref>

==五代幕僚==
五代之初，各方鎮猶重掌[[書記|書記]]之官，蓋群雄割據，各務爭勝，雖書檄往來，亦恥居人下。覘國者，並於此觀其國之能得士與否。一時遂各延致名士，以光[[幕府_(中國)|幕府]]。然[[藩镇|藩镇]]皆武夫，恃權任氣，又往往淩蔑文人，或至非理戕害。是時藩郡凡奏刑殺，皆順其命，故當時從事鮮賓客之禮，重足一跡事之，猶不能免禍。士之生於是時者，縶手絆足，動觸羅網，不知何以全生也。<ref name=xijili02>清朝[[趙翼|趙翼]],"五代幕僚之禍,卷22/五代史",[[廿二史劄記|廿二史劄記]](公元1795年).</ref> 
===書檄冠於一時===
襲吉為[[李克用|李克用]][[書記|書記]]，克用討[[王行瑜|王行瑜]]而不得入覲，襲吉為作表云「穴禽有羽，聽[[舜|舜]]樂以猶來；天路無梯，望[[尧|尧]]雲而不到。」[[唐昭宗|昭宗]]大嘆賞之。[[李克用|晉王]]與[[后梁|梁]]有隙，交兵累年，後晉王數困，欲與梁通和，使書記襲吉為書諭[[后梁|梁]]、欲修好於[[朱溫|梁太祖]][[朱溫|朱溫]]，辭甚辨麗。梁太祖使人讀之，至於「毒手尊拳，交相於暮夜，金戈鐵馬，蹂踐於明時」，嘆曰：「李公僻處一隅，有士如此。若吾之智算，得襲吉之筆才，虎傅翼矣！」顧其[[從事|從事]][[敬翔|敬翔]]曰：「善為我答之。」及翔所答，書辭不工。而襲吉之書，多傳於世。<ref name=xijili01/><ref name=xijili02/>

==參見==
*[[五代史人物列表|五代史人物列表]]
*[[骆宾王|骆宾王]]

==註釋==
{{reflist|2}}

==外部連結==
*[http://hx5000.bokee.com/viewdiary.23193514.html 廿二史劄記·卷二十二 五代史]

[[category:906年逝世|category:906年逝世]]
[[category:五代十国人物|Li-XiJi]]
[[category:李姓|category:李姓]]