'''李长倩'''（{{bd|1588年||1646年||Li李}}），字'''維曼'''，[[南直隸|直隸]][[興化縣_(江蘇)|興化縣]]人，明末官員。

==生平==
李長倩是[[隆庆_(明朝)|隆慶]]時內閣首輔[[李春芳|李春芳]]后裔。崇禎七年（1634年）甲戌科进士。官至江西按察副使，提督學政。調福建。

弘光元年（1645年），同福建三司官員迎立[[隆武帝|隆武帝]]<ref>《思文大紀·卷一》：閏六月初二日，福建布、按、都三司、左布政司周汝璣、參議傅雲龍、張文輝、副使僉事柴世珽、陸懷玉、李長倩、羅萬爵、張夬、劉柱國、張晉徵、王芋、都司陳績、郭軻、楊陞誠具箋迎賀。</ref>，任戶部尚書<ref>《明季遺聞·卷四》：乙酉五月，清兵渡江，南都弗守，總兵官鄭鴻逵、鄭彩撤師回閩。會唐王從河南來，奉之俱南，至福州，與福建巡撫張肯堂、巡按御史吳春枝、禮部尚書黃道周、南安伯鄭芝龍等共會議，立唐王為監國。王，太祖後也，封南陽。初以父夭，失愛於祖，兩叔謀奪嫡，未得請名。及祖端王薨，守道陳奇瑜、知府王之柱為之請嗣。後以統兵勤王，擅離南陽，錮高牆。會赦出。性率直，喜詩書，手草傳檄，灑灑數千言。鴻逵請正位；不然，無以壓眾心而杜後起。芝龍意別有在，固爭以為不可。諸大臣多言監國名正，出關尺寸，建號未遲；而李長倩有「急出關、緩正位，示監國無富天下心」一疏，不報。擁入者艷翊戴功，不數日，即定議，即帝位于福州。時閨六月十五日也。<br>是日郊天，大風震起，拔木揚沙。及駕回宮，尚寶司卿坐馬忽驚躍起，玉璽墜地，損其一角。人咸異之。改福州為天興府，以布政司為大內。大赦，改元隆武。封鄭芝龍為平□侯、鄭鴻逵為定□侯、鄭芝豹為澄濟伯、鄭彩為永勝伯。設六部九卿：以張肯堂為吏部尚書，李長倩為戶部尚書，曹學佺為禮部尚書，吳春枝為兵部尚書，周應期為刑部尚書，鄭瑄為工部尚書，馬思理為通政使，鄭廣英為錦衣衛都督。以天、建、延、興四府為上遊，汀、邵，漳、泉四府為下游，各設撫按。縣升府、府升道，道轉內卿，一命以上，咸與寵錫。於是敷求耆碩，起蔣德璟、黃景昉、黃道周、蘇觀生、何楷、陳洪謐、林欲楫、朱繼祚、黃鳴俊，皆為大學士。改庶吉士為庶萃士，命觀生主之，以招選賢才。又起曾櫻、何吾騶、郭維經、葉廷桂，以次至，皆入閣辦事。其遠不能至者，如王應熊、楊廷麟等，僅列其名。閣臣至三十餘人。然俱閒無事，不令票旨，皆隆武親為之。德璟、景昉、欲揖皆力疏辭，行人以死請，乃至。德璟陛見，首以清屯練軍告，然竟築舍不成。</ref>。

==參考==
{{Reflist}}
*《興化縣志》

{{兴化八大家}}
{{崇禎七年甲戌科殿試金榜}}
{{DEFAULTSORT:Li李}}
[[Category:明朝江西按察司副使|Category:明朝江西按察司副使]]
[[Category:兴化人|Category:兴化人]]
[[Category:李姓|C长]]
[[Category:南明戶部尚書|Category:南明戶部尚書]]