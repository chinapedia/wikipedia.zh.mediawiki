{{Otheruses|other=名为李叔明的其他人物|李叔明}}

'''李晢'''，字'''仲白'''，一字'''叔明'''，河南[[歸德府|歸德府]][[永城县|永城县]]人。[[明朝|明朝]]政治人物、[[進士|進士]]出身。

== 生平 ==
李皙多髯，自称髯生。萬曆十三年中乙酉科河南鄉試舉人，旋举十七年己丑科进士，因作勤学励政箴，除[[庐州府|庐州府]]推官，明司李陪巡，权与御吏等。公下车谓僚属曰：古言明察之官，忠信之长，是忠信为本也。且谳狱曰审，具狱曰详，以明不可造次也。故虽有成，输必服念，五六日至于旬时，然后定之。至其廉访官职之贤否，公出其衡鉴，杜一切夤缘之弊，一时守令悉禀约束。故例都御史、御史或共值一郡，則先谒都御史。偶御史先出莅，公謁之，白事久，失謁都御史，夕甫入谒，同事曰：宜谢过。公曰：以政务羁耳，何谢？为署六安守，公曰：署虽暂，亦一州利弊之所依也。锄强扶弱不小宽假。司李例先巡方查盘，公所临处，案牍细为研度，疑者驳之。冬夏常燃烛，达曙不寐。擢南户部主政，当是时吏等分为九一，北铨九，南五部，公之戆直竟居九。公欲请养家居，封公止之曰：季子诸孙皆在左右，且尔兄楠在京师，勉赴白下，官有要散，皆靖共之地也。公遵命往，以仲冬病卒[[滁州|滁州]]。无子，封公命以季子子之。公长于诗，有开元、大曆之风沙。随[[吕坤|吕公坤]]来永城，初馆于封公家，公甫八岁，英伟不凡，吕公异之。及后登贤书，常谓吕公曰：穷通命也，利钝时也，须自立根基，不随人俯仰，然后可以天下为己任。吕公推重之<ref>《永城县志》卷十九</ref>。

== 参考资料 ==
{{reflist}}

{{萬曆十七年己丑科殿試金榜}}

{{Authority control}}

{{DEFAULTSORT:Li李}}
[[Category:李姓|X]]
[[Category:永城人|Category:永城人]]
[[Category:萬曆十三年乙酉科舉人|Category:萬曆十三年乙酉科舉人]]
[[Category:明朝庐州府推官|Category:明朝庐州府推官]]
[[Category:南京户部主事|Category:南京户部主事]]


{{明朝人物小作品}}