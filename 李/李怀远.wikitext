'''李怀远'''（{{bd|7世纪|？|706年|catIdx=L}}），字'''广德'''，[[邢州|邢州]][[柏仁县|柏仁县]]（今[[河北省|河北省]][[邢台市|邢台市]][[隆尧县|隆尧县]]）人，出自[[赵郡李氏|赵郡李氏]]西祖，[[唐中宗|唐中宗]]时丞相，著有文集八卷，《两唐书志》传于世。

少孤而贫，好学善属文。有宗人欲以高廕相假者，怀远竟拒之，退而叹曰：“因人之势，高士不为；假廕求官，岂吾本志？”未几，应四科举擢第，累除司礼少卿。出为邢州刺史，以其本乡，固辞不就，改授[[冀州|冀州]]刺史。俄历扬、益等州大都督府[[长史|长史]]，未行，又授[[同州|同州]]刺史。在职以清简称。入为[[太子左庶子|太子左庶子]]，兼[[太子宾客|太子宾客]]，历迁[[右散骑常侍|右散骑常侍]]、[[春官侍郎|春官侍郎]]。

[[大足_(年号)|大足]]年（701年），迁鸾台侍郎，寻[[同凤阁鸾台平章事|同凤阁鸾台平章事]]。岁余，加[[银青光禄大夫|银青光禄大夫]]，拜[[秋官尚书|秋官尚书]]，兼[[检校|检校]]太子左庶子，赐爵'''平乡县男'''。[[长安_(年号)|长安]]四年（704年），以老辞职，听解秋官尚书，正除太子左庶子，寻授[[太子宾客|太子宾客]]。[[神龙|神龙]]初，除左散骑常侍、兵部尚书、[[同中书门下三品|同中书门下三品]]，加金紫光禄大夫，进封'''赵郡公'''，特赐实封三百户。俄以疾请致仕，许之。中宗将幸京师，又令以本官知东都留守。

虽久居荣位，而弥尚简率，园林宅室，无所改作。常乘款段马，[[左仆射|左仆射]][[豆卢钦望|豆卢钦望]]谓曰：“公荣贵如此，何不买骏马乘之？”答曰：“此马幸免惊蹶，无假别求。”闻者莫不叹美。[[神龙|神龙]]二年八月卒，[[唐中宗|唐中宗]]特赐锦被以充敛，辍朝一日，亲为文以祭之，赠[[侍中|侍中]]，谥曰'''成'''。

== 子孙 ==
*禮部侍郎[[李景伯|李景伯]]
**吏部侍郎[[李彭年|李彭年]]
***[[给事中|给事中]][[李收|李收]]
***[[李孚|李孚]]
**右司郎中[[李乔年|李乔年]]

== 诗作 ==
凝碧池侍宴看竞渡应制

上苑清銮路，高居重豫游。前对芙蓉沼，傍临杜若洲。

地如玄扈望，波似洞庭秋。列筵飞翠斝，分曹戏鹢舟。

湍高棹影没，岸近榜歌遒。舞曲依鸾殿，箫声下凤楼。

忽闻天上乐，疑逐海查流

{{DEFAULTSORT:L}}
[[Category:唐朝宰相|Category:唐朝宰相]]
[[Category:唐朝司礼少卿|Category:唐朝司礼少卿]]
[[Category:唐朝冀州刺史|Category:唐朝冀州刺史]]
[[Category:唐朝大都督府长史|Category:唐朝大都督府长史]]
[[Category:唐朝同州刺史|Category:唐朝同州刺史]]
[[Category:唐朝太子宾客|Category:唐朝太子宾客]]
[[Category:唐朝右散骑常侍|Category:唐朝右散骑常侍]]
[[Category:春官侍郎|Category:春官侍郎]]
[[Category:鸾台侍郎|Category:鸾台侍郎]]
[[Category:秋官尚书|Category:秋官尚书]]
[[Category:唐朝太子左庶子|Category:唐朝太子左庶子]]
[[Category:唐朝兵部尚书|Category:唐朝兵部尚书]]
[[Category:唐朝金紫光禄大夫|Category:唐朝金紫光禄大夫]]
[[Category:唐朝郡公|Category:唐朝郡公]]
[[Category:东都留守|Category:东都留守]]
[[Category:唐朝追赠侍中|Category:唐朝追赠侍中]]
[[Category:邢台人|Category:邢台人]]
[[Category:赵郡李氏|H]]
[[Category:諡成|Category:諡成]]