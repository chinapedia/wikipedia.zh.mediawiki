{{明清人物信息框
| 姓名 = 李忠清
| 原名 = 
| 圖片名稱=  
| 圖片大小 = 220px
| 圖片說明 =  
| 最高職務 = [[四川|四川]][[鄰水縣知縣|鄰水縣知縣]]
| 國家 = 大清
| 爵位 =
| 籍貫 = [[浙江省|浙江省]][[嘉興縣|嘉興縣]]
| 族裔 =  
| 旗籍 =  
| 字號 =  
| 諡號 = 
| 出生日期 = 道光七年丁亥四月十五日
| 出生地點 =
| 逝世日期 = 光緒十一年乙酉六月十八日
| 逝世地點 = 
| 墓葬 = 灌縣茅草槓之原
| 配偶 = 孫夫人、王夫人
| 親屬 = [[巴金|巴金]]
| 出身 = 
*  監生出身
| 經歷 = 
| 著作 =  
*
*
*
}}
'''李忠清'''{{BD|1827年|5月10日|1885年|7月29日|}}，字'''蓉洲'''<ref>「李忠清字蓉洲，璠從子。父璿，甘肅[[清水縣|清水縣]]典史。忠清以通判需次蜀中，歷權劇邑。會滇逆李永福犯蜀南，慶符令武來雨闔門殉節。大府檄忠清蒞其事，至則縋城。謁敘州守，請兵於省。繕守禦，激士卒連戰衂賊。復四出援鄰，聲威壯甚，疆土乂安。邑無城垣，倡捐興築。後粵逆擾蜀，長寧、筠連、高縣均陷，獨慶符獲全，忠清之力也，民為建生祠。夔州守唐炯督軍討賊，恃忠清為前敵，以舟師破石達開於涪州，又敗別賊於綦江。積功擢任打箭爐同知，所至興利除弊，才望一時稱最焉(長洲[[顧復初|顧復初]]撰墓誌，新纂)」。光緒《嘉興縣誌》卷二十一列傳二</ref><ref>「光祿寺署正長洲[[顧復初|顧復初]]撰並書，雲南巡撫遵義[[唐炯|唐炯]]篆蘭。君諱忠清，字蓉洲，浙江嘉興李氏。祖諱文熙，四川石角營巡檢；妣氏張。父諱璿，甘肅清水縣典史；妣氏陸。皆以君官贈如制。君生七歲而孤，奉母自隴來蜀，既而巡檢君卒，又遭母喪。細弱一門，無可倚恃。乃依外家讀書，授徒通經史，修身砥行，以館穀奉祖母，浸有名譽。舅氏陸公為柄，嘉君孝友，克自樹立，乃出其女兄所遺資畀君，兼得戚友之助，入貲為通判，需次蜀中，時年二十有九矣。蜀地故多夷患，及咸豐、同治之間，又有粵逆石達開、滇逆李永福、黔中黃白號與腹地藍李之亂，軍務蜂起。君自丙辰署理番同知，大府器其能，歷權松潘、慶符、城口、新寧、越巂、合州、鄰水、銅梁、忠州等州縣事，後升補打箭爐同知署瀘州直隸州事，凡十二處，皆有勳績。然君之所以受知遇，膺保薦而官劇要者，實發軔於慶符。當[[李永福|李永福]]犯蜀南，前慶符令武君來雨，闔門殉節。君承其後，倉促之際，人不知兵。君獨慨然前往，縋城謁敘州守周公德祚，復請兵於提督萬公福、臬司蔣公征蒲。群乃簡精銳，除戎器，明號令，信賞罰，守御備具，激勵將士，連戰敗賊，復四出援鄰，聲威甚壯，疆土安。又以慶符無城垣，倡捐五百緡，士民踴躍將事，計築城三里，費四萬餘金。後粵逆入蜀，長寧、筠連、高縣俱陷，獨慶符獲全，君之力也。邑民為君建生祠焉。嗣遵義唐公炯罷[[夔州|夔州]]守，督兵統安定營諸軍討賊，故與君善，稟請為前敵。君以舟師破石達開於涪州，又敗別賊於綦江。久在軍中，以功升同知。君伉爽開豁，精力過人，謀略輻輳，動中機栝，所向有功。而其居職復能為民興利除弊，纖細畢到，尤以教化為本，士林悅服。以故宦聲才望，所至翕然，一時稱最焉。自流井廠鹽向行黔、滇，自粵逆據江寧，淮商阻運，吏議以蜀鹽濟楚，井灶之利，十倍於昔。然奸商巨蠹，盤踞牟利，弊竇百出，藉口軍興引滯，負正課至一百數十巨萬。光緒丁丑，平遠宮保丁公寶楨來督蜀，謂計口實逾於前，而征課反短於昔，決無是理。始議疏通邊引，改為官運商銷，俾利權操之自上，無可影射。時唐公已升授兵備，奏命總司其事。唐公復請君為佐，公乃解打箭爐任，專辦廠局事，竭其智能，整齊利道。然諸商弗便也，騰蜚語人都。朝命吏部左侍郎恩公承、右侍郎童公華來勘，既而知皆誣妄，事得解。行之期年，所入於道庫常稅之外，贏百六七十萬，歲入恆豐，邦用以褒，亦君贊助之力也。甲申權瀘州事，仍綰鹽務。明年乙酉六月十八日，以疾卒於官。距生道光丁亥四月十五日，得年五十有九。君內行修飭，敦宗睦姻，自世父下逮昆季口姬。暨於口屬，以君之力得官者，先後數十輩。嘗一韙故鄉，於祠堂置祭田，資助同宗極豐備，而自奉儉約，每念先人勤苦及己孤零，輒述以戒後生族子。若君者，可謂咸有表里者矣。娶孫夫人、王夫人，皆先君卒。子道江，將以丁亥年九月廿日葬君於灌縣茅草槓之原，請復初為志墓之文，爰臚其大者如右，銘日：積浸稽天，尾閶是泄。星火燎原，猶可撲滅，為治在人，實資群力，口絲保障，與時消息。猗歟李君，挺起德門。矚然秋爽，蔚若春雲。翱翔半刺，爰武爰文。仗劍龕亂，佩艄解紛。陟霄麗口，躡風高步。峨峨蜀土，坦坦皇路。長蛇既前，威風斯翥。聲名成泰，庶幾終譽，何圖不葦，口口崦嵫。良書載口，嘉樹先萎。江源浩渺，汶嶺口儀。幽宮永固，來者式茲。楚北楊治文刻。」。《清通議大夫晉榮祿大夫四川打箭爐同知李君墓誌銘》</ref>，[[浙江省|浙江省]][[嘉興縣|嘉興縣]]人，[[監生|監生]]。

== 生平 ==
* 咸豐五年，分發四川以通判試用<ref>「籌餉事例十二月分發各省試用人員。……通判……李忠清。浙江人。四川」。[榮錄堂] 《大清縉紳全書》咸豐六年春</ref>。
* 咸豐十年十月，以勦撫另股滇匪出力，著賞加同知銜<ref>「又奉諭旨：崇實奏查明勦撫另股滇匪出力人貟，遵旨保奏一摺。雲南匪首李短搭搭竄擾川境後，夥黨盤踞滇省邊境，遥為該逆聲援，經川省文武官紳越境掃蕩賊巢，川滇邉界一律肅清，勦辦尚屬岀力，自應量予鼓勵。同知銜候補知縣徐濬鏞，著賞戴花翎，俟補缺後以同知直隸州知州儘先補用。試用通判魯之英，著俟補缺後以同知升用。知縣鄭兆荃，著候補缺後以同知升用。通判李忠清，著賞加同知銜。候補府經厯饒景昶，著免補本班，以知縣用。試用未入流郭錕、試用從九品劉銘，均著歸候補班遇缺即補。試用未入流錢慶暹，著儘先補用。永甯營把總賈騰，著以守備遇缺即補。都司銜曾鳳鳴，著賞戴藍翎，以衛守備儘先即選。捐職州同朱一泉、監生徐燦培，均著賞戴藍翎。捐職鹽知事曽啟聰，著以鹽知事儘先即選。捐職從九品周熾，著賞戴藍翎，以從九品不論雙單月遇缺即選。候選教諭胡行達、貢生嚴都、旭、生貟蘇冕，均著賞加國子監學正銜。廩生蘇成等七名，均著以訓導不論雙單月即選。拔貢生陳世鎮，著以知縣歸部選用。訓導李銑，著以教諭儘先選用。監生馬忠驥等五名，均著以從九品不論雙單月即選。軍功周祖礽，著以未入流分發省分補用。候選訓導葉國光、並生貟詹會都等六名，均著賞加六品頂戴。軍功馬源盛等九名，均著賞戴蓋翎，以把總歸標儘先拔補。該部知道。單併發」，《清文宗起居注》卷五十二咸豐十年十月</ref>
* 咸豐九年十一月，署[[慶符縣|慶符縣]]知縣<ref>「李忠清字蓉洲，江西人，任慶符令。咸豐十年正月，巴夷由慶屬之玉皇樓竄人縣境，令帶團跟追至巡司場，槍斃夷匪無數，救出難民一千餘人。邑人德之，為泐石，紀其功績焉。」。光緒《筠連縣武功志》列傳</ref><ref>「李忠清，邑知縣，咸豐九年十一月到任。練團募勇，防剿滇匪猓夷，屢著戰功，迄今閣邑及鄰邑士民猶頌禱焉。詳見邊防志。」，光緒《慶符縣誌》卷廿五武功</ref><ref>「李忠清，浙江人，咸豐九年到任。練團御賊，創修城垣，民咸德之。縣東門外建有德政坊，並各場立有德政碑。卸任後，猶留戀邑中士民。同治庚午科捐送閣邑鄉試卷資。」。光緒《慶符縣誌》卷卅八政績</ref><ref>「李忠清，浙江人，咸豐九年任縣令。練團御賊，創修城垣，民咸德之。縣東門外建有德政坊，並各場立有德政碑。」，光緒《敘州府誌》</ref><ref>「又奉谕旨：崇實奏請將欠解稅契雜税各貟分别開復摘頂，勒限嚴追一摺。四川敘永廳同知祝兢、前署蓬溪縣知縣陳慶熙，於被叅後將欠解雜税稅契各款依限全完，均著開復頂戴。己革成都府知府翁祖烈，欠解雜稅銀兩逾限未完，著再勒限兩箇月，責今如數完解，并查明該革貟有無交代未清款項，據實叅辦。前任蓬溪縣知縣祝濂、署慶符縣知縣試用通判李忠清、前署東鄉縣試用知縣丁良俊，於應交各项屢催不解，均著摘去頂戴，勒限一箇月，趕緊完解，儻限滿不完，即從嚴叅辦。已故署榮昌縣知縣陸觀濂，欠解稅契銀兩，著飭今該管知府并接任之貟，查明該故貟家屬下落，予限三箇月，如數著追報解。儻查追不力，即將該府縣指名嚴叅。餘著照所議辦理。該部知道。」，《清文宗起居注》卷五十三咸豐十一年三月</ref>
* 同治元年，以與粵匪大戰，阻[[石達開|石達開]]於四川綦江，使其改竄貴州。著免補本班。以同知用<ref>「（同治元年）壬戌年……。六月……二十八日已卯駱秉章奏言石逆自涪州敗竄……石逆則擁衆數萬圍攻綦江縣城知縣楊銘率衆登陴固守……復派通判李忠清等督勇由下游渡河分赴南北兩門截擊城內團練奮勇殺出前後夾擊賊勢披靡……我軍李忠清等分隊伏於兩面山坡林箐之中以數十人誘賊漸入峽中伏兵突起兩面夾擊姜星明復率所郁繞出賊後賊遂狂奔我軍合隊追至石筍……通判李忠清知縣柳宗芳均著免補本班以同知用。」。《欽定剿平粵匪方略》卷三百十二</ref><ref>「又奉諭旨：駱秉章奏官軍攻勦石逆，立解綦江城圍，並疊獲大勝，進攻長甯一摺。石逆自涪州敗竄後，擁眾數萬，圍攻綦江縣城。知縣楊銘率眾固守，其弟楊鑅督勇堵禦，被賊緣梯登城，砍傷殞命。知府唐炯率黔勇由石佛岡攻進，焚燒賊壘，復分隊由下游截擊，城中練眾奮勇殺出，前後夾賊，眾披靡奔竄，立解城圍。道員曾傳理率眾先駐合江，扼賦上竄。臬司劉嶽昭、總兵唐友耕會同唐炯率隊跟進，沿途截殺。該逆圖攻永甯，復經兵勇擊敗，向興文奔竄。其另股賊匪張逆圍攻江安，因官軍由藍田壩急進，遂聞風解圍先遁，勾結石逆攻陷長甯縣城，經劉嶽昭等派隊迎擊，進殺無算。賊遂分竄珙縣及高縣之巡檢寺等處。復經曾傳理馳勦，將賊壘焚燬，餘賊遁囘長甯。其分擾珙縣之賦，亦被參將吳嘉春擊退。曹村口、竹洞水等處賊匪，均經我軍兩路迎擊，斃賊不計其數。仍著駱秉章督飭唐友耕等乘勝進勦，毋留餘孽。此次尤為出力之綦江縣知縣楊銘，著以同知直隸州知州即補；遊擊潘長青，著以參將升用；都司劉崔齡，著以遊擊升用；守備唐大有，著以都司升用；千總姜星明、著以守備升用。唐友貴、李洪恩、林光福、均著以守備升用。並賞戴花翎。遊擊李光龍、莫奎、均著留於四川補用。並賞加參將銜。候選同知曾傳道、著賞帶花翎。通判李忠清、知縣柳宗芳、均著免補本班。以同知用。府經厯鄭金釗、著免補本班。以知縣即補。擬補府經厯縣丞秦春臺、著仍以府經縣縣丞不論雙單月儘先選用。縣丞楊承瑞、著賞帶藍翎。以示鼓勵。知縣楊銘之弟楊鑅、守城殉難。著照七品職員交部從優議卹。伊妻陳氏投池殉難。著照例旌表。長甯縣失守之文武各官下落，著駱秉章查明具奏。該部知道。」，《清穆宗起居注》卷三同治元年六月</ref>
* 同治十二年（1873年），署[[四川|四川]][[鄰水縣|鄰水縣]]知縣，鄰水教亂時其極力調護，民賴以安<ref>「李忠清。字蓉洲。浙江嘉興縣監生。同治十二年署。聽斷詳明，曲直悉服，頗有片言折獄之風，邑東各場民教巨案，極力調護，民賴以安，後陞打箭鑪同知」，〔光緒卅三年〕《鄰水縣續修誌》</ref>
* 光緒六年調補[[打箭鑪廳|打箭鑪廳]]同知<ref>「調。魚通。打箭爐。要缺。衝繁。……知縣加一級。李忠清。浙江嘉興人。監生。六年十月補」。[榮錄堂] 《大清縉紳全書》光緒七年冬</ref>
* 署[[越巂廳|越巂廳]]同知<ref>「例貢監。……嘉興縣。……李忠清。署越巂知州」。[光緒五年]《嘉興府誌》卷四十八</ref>
* 署四川[[新寧縣_(四川)|新寧縣]]知縣時，清查並捐亷置鄉義學田業，設舘十四堂，貧家兒童始得讀書<ref>「鄉義學。始於道光六年。邑令吳協。雲南保山舉人。捐亷創興。歴久弊生。款項虧欠。各館俱廢。同治六年署縣李忠清。浙江嘉善人。澈底清查。捐亷勸募置田業二處。設舘十四堂。貧家兒童始得嚮學矣。」。《新寧縣鄉土志》</ref>
* [[理番直隸廳|理番直隸廳]]同知
* [[打箭鑪廳|打箭鑪廳]]同知
* [[松潘直隸廳|松潘直隸廳]]同知
* [[城口廳|城口廳]]同知
* 四川新寧縣知縣<ref>「李忠清字蓉洲，浙江嘉善人。以同知權縣篆，同治五年履任。才智明敏，聽斷勤能。吏畏其威，民懷其惠。捐廉助置義學，以培養寒畯，邑人稱道弗衰。」。光緒《新寧縣誌》卷五政績</ref>
* [[銅梁縣|銅梁縣]]知縣
* [[合州|合州]]知州<ref>「李忠清。字蓉洲，浙江嘉興人。以軍功保舉知縣，留川補用。同治十年署合州知州。時值庚午大水之後，泥濘滿壁，生意蕭條。前政陳琪不能撫循，又新卒於任；順天丁壽臻繼之，辦理考試聲名狼藉，人始有輕視官吏意。又遭大旱，繼以大水，疾疫間作，蟲蝗滋繁。城鄉公私，掃地俱盡。來里奸民賈某謀乘機揭竿起，已聚眾某處，將祭旗出矣。忠清偵知，先期飭鄉團密集，不動聲色，伏以待命。乃自率差役民壯等數十百人，傳呼大老爺來，奸民色然駭，方猶豫間，大團應聲起。賈某知無所逃，俯首受縶，余並縛以歸。稟憲請赦脅從而誅渠魁，死者可十餘人，皆立名字、有器械者也。州民由是獲安，忠清故有折獄才。日常坐大堂理訟詞，至少猶二十案。見星而起，日入乃休。且皆即訊結，自書朱判，不假手胥吏，蠹無所容。奸既除，地方大憝，尤專心民事，日有孜孜未嘗晷刻間，終其任無變。或作俳詩嘲之，有云：問案問到日落西，堂禮三千要辦齊。雖謔而虐，亦紀實也。十一年代去．州人為之立德政碑，於李宗沆、程祖潤、周倬之次。雖根柢不及，而救時之功，亦不可沒雲(程業修合州志，來里采訪員投稿)。」民國《合川縣誌》卷三十八名宦</ref>
* [[忠州直隸州|忠州直隸州]]知州
* [[瀘州直隸州|瀘州直隸州]]知州
* 四川機器局委員<ref>「内閣奉諭旨：前據給事中吳鎮奏叅四川總督丁寶楨不諳機器，私虧庫欵，縱容私人，徇屁劣員等情，當派恩承、童華前往查辦。茲據查明覆奏，原叅各款，或查無實據，或事出有因，惟所設機器局費用較鉅，製造未能精良，著該督即將此局停止，以節糜費。道員勞文翿管理籌餉局務，所稱並無提銀送歸督署之事，有無掩飾，著將員先行撤去差使，責成藩臬兩司，將厯年收發款目，逐一清查覈算，如有不實不盡，再行揭叅。委員李忠清，雖籍勢漁利情事，惟與開設餘慶竈之鄧中衡等認識，致遭物議，著即撤去差使，以息浮言。至原叅道員丁士彬、勞文翿、前署華陽縣知縣田秀栗，與門丁黃瑞廷交結等情，雖無確據，然人言藉藉，豈盡無因。除丁彬業經革職外，著該督即將田秀栗撤任，督同藩臬兩司，隨時密查該員及勞文翿聲名，如果平常，即行據實叅奏，不得稍涉迴護。並著將家丁黃瑞廷驅逐出境，毋任逗留。」，《清德宗起居注》卷十光緒五年二月</ref>
==註釋==
{{reflist}}
{{鄰水縣知縣}}
[[Category:清朝越巂廳同知|Category:清朝越巂廳同知]]
[[Category:清朝理番廳同知|Category:清朝理番廳同知]]
[[Category:清朝打箭鑪廳同知|Category:清朝打箭鑪廳同知]]
[[Category:清朝松潘廳同知|Category:清朝松潘廳同知]]
[[Category:清朝城口廳同知|Category:清朝城口廳同知]]
[[Category:清朝鄰水縣知縣|Category:清朝鄰水縣知縣]]
[[Category:清朝四川新寧縣知縣|Category:清朝四川新寧縣知縣]]
[[Category:清朝慶符縣知縣|Category:清朝慶符縣知縣]]
[[Category:清朝銅梁縣知縣|Category:清朝銅梁縣知縣]]
[[Category:清朝合州知州|Category:清朝合州知州]]
[[Category:清朝忠州知州|Category:清朝忠州知州]]
[[Category:清朝瀘州知州|Category:清朝瀘州知州]]
[[Category:嘉興人|Category:嘉興人]]
[[Category:李姓|Category:李姓]]