'''李發元'''（{{bd|？||？|catIdx=L李}}），字元毓，號潞阳，[[北直隸|直隸]][[保定府|保定府]][[高陽縣|高陽縣]]（今[[河北省|河北省]][[高陽縣|高陽縣]]）人，明末清初政治人物。

==生平==
天啓四年（1624年）甲子科舉人，崇禎七年（1634年），登甲戌科進士<ref>《崇祯七年甲戌科进士三代履历便览》：李发元，高祖师儒，山西布政司右参政。曾祖东□，庠生。祖知新，选贡。父应斗，恩荣官。潞阳，字元毓，诗一房，甲午年十一月初七日生，保定府高阳县人，甲子乡试，会二百六十二名，三甲一百九十三名，刑部观政，乙亥授口州府推官，丁忧。戊寅补宁波府推官。</ref>，刑部观政，八年丁忧，十一年（1638年）补授[[寧波府|寧波府]]推官<ref name="#1">世祖章皇帝實錄 ,11卷</ref>。明亡后歸附清朝，順治元年（1644年），改廣西道試[[監察御史|監察御史]]<ref name="#1"/>，次年改兩淮巡鹽御史<ref>中央研究院歷史語言研究所內閣大庫檔案 ,085554號</ref><ref>《高陽县志》：李發元，字元毓，龐口村人。參議公俨五世孫，文敏公之從子也。生而颖异，孤貧力學。明天啓甲子舉于乡，崇祯甲戌成进士，授宁波府推官。時狱訟繁興，文簿堆案，公精心鈎稽以平反，求生为務，人皆自謂不冤。甲申以治行高等内召，顺治乙酉授广西道监察御史，巡视两淮盐课，公上言請以淮商所積垣盐六完引還商辦课，商乃稍出趋事。既而考求利病，次第修舉發引，目收商本，掣殘盐，禁越俎，章凡数十上，最后議量力行盐之法，照新例一引纳两引之價，照旧例一引行两引之盐，商竈欢呼，謂李公生我。公以盐政久廢，凡纤羸小利，目前之謀，一切寝罷。汲汲於固结人心，为商請命，甫匝歲，以勞疾辞，抵家遂卒。公天性孝友，居父母喪，毁瘠過禮。恩例任子，不予子而予伯兄之子玑，仕至太原知府。居乡捍患赈灾，为德不倦。矜慎聲氣，雅意作人。於時南北名公卿皆與公篤嘤嗚之好。在宁波，值小试摄行守事，所拔多孤寒，時以政暇课文業，士風大起。己卯公校省试，解首出公門，餘皆知名士，後先登上第通顯。公才識敏瞻，倜傥不群，少負大志，而困于帖括，遇合差晚。洎釋褐登朝，年近耳顺，一试於刑名，稍展於盐筴，未罄藴抱，尤为人所其惜云。子二：琰，顺治甲午乡榜，任萬州知州；琯，任富阳知县。琰子百齡，康熙癸丑进士。孫居廣，康熙壬辰進士，任山东峄縣令。胞弟居臨，同己卯乡榜，任湖北房县令。曾孫瞻峋，雍正己酉乡榜。</ref>。

==家族== 
高祖[[李师儒|李师儒]]，山西布政司右参政。曾祖李东□，庠生。祖李知新，选贡。父李应斗，恩荣官。侄子李玑，以叔發元蔭入国子监读书，历任太原府知府。李發元二子：长子李琰，順治甲午鄉榜，任萬州知州；次子李琯，任富陽知縣。琰子百齡，康熙癸丑進士。孫居廣，康熙壬辰進士，任山東嶧縣令。胞弟居臨，同己卯鄉榜，任湖北房縣令。曾孫瞻峋，雍正己酉鄉榜。

族叔[[李國𣚴|李國𣚴]]，崇祯時官吏部尚書、中極殿大學士。

==参考文献==
{{reflist}}

{{崇禎七年甲戌科殿試金榜}}
{{DEFAULTSORT:Li李}}
[[Category:明朝寧波府推官|Category:明朝寧波府推官]]
[[Category:清朝監察御史|Category:清朝監察御史]]
[[Category:高陽縣人|Category:高陽縣人]]
[[Category:李姓|Fa]]