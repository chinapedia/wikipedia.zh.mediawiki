'''李如檜'''（{{bd|？||1626年|}}），字'''泰岩'''，[[山东|山东]][[济南府|济南府]][[陽信縣|陽信縣]]人。

== 生平 ==
萬曆十九年（1591年）辛卯科舉人，二十三年（1595年）乙未科進士，初授[[東光縣|東光縣]]知縣，再令[[宝坻县|宝坻县]]。居河下流，筑堤预防，水害永除。岁旱步祷，夜宿神次，梦搴旗者骑而报雨，既而四郊霑足，秋乃大熟。邑有魚苇二税，中使王姓者移驻催督，不胜咆哮，如檜力折其锋，斂手去。妖党數十人流入境内，设法擒获。会调[[河间县|河间县]]令，士民叩阙者數千人，復留于宝坻。數載，晋兵部主事，民爲立祠。轉兵部職方司主事，驻[[山海关|山海关]]，榷关中使[[高淮|高淮]]贪暴横恣，曝其罪于上，後竟伏法。晉武选司郎中，遷陕西按察副使，移驻[[鳳翔|鳳翔]]。四十八年（1620年）正月陟湖廣參政<ref>万历四十八年正月辛丑，升山东副使[[冯从龙|冯从龙]]为浙江参政，陕西副使李如桧为湖广参政，严州府知府[[华敦复|华敦复]]为浙江副使。</ref>，总宪臬，多所平反。天啓二年（1622年）四月升山西按察使，备兵[[阳和|阳和]]<ref>天启二年四月，升湖广布政使司右参政李如桧为山西按察司按察使。</ref>，而远人入貢。晋陕西布政使，釐正钱法，公私稱便。六年八月遷太僕寺卿<ref>天启六年八月，升陕西布政使司左布政李如桧为太仆寺卿，管京营少卿事。</ref>，暴病卒，上念其劳，赠正议大夫、工部右侍郎，賜祭葬，蔭一子<ref>天启七年三月，赠原任太仆寺卿李如桧为工部右侍郎，荫一子入监读书，予祭葬如例。</ref>。

== 家族 ==
子[[李保泰|李保泰]]，博学能文，部试天下第一，世之所谓翩翩佳公子也<ref>《陽信縣志》</ref>。

==參考文獻==
{{reflist}}

{{start box}}
{{s-off}}
{{s-before|[[李景登|李景登]]<br>}}
{{s-title|明朝宝坻县知县|萬曆年間}}
{{s-after|[[赵彦复|赵彦复]]<br>}}
{{end box}}

{{萬曆二十三年乙未科殿試金榜}}

{{Authority control}}

{{DEFAULTSORT:Li李}}
[[Category:阳信人|Category:阳信人]]
[[Category:明朝東光縣知縣|Category:明朝東光縣知縣]]
[[Category:明朝宝坻县知县|Category:明朝宝坻县知县]]
[[Category:明朝兵部主事|Category:明朝兵部主事]]
[[Category:明朝兵部郎中|Category:明朝兵部郎中]]
[[Category:明朝陕西按察司副使|Category:明朝陕西按察司副使]]
[[Category:明朝湖廣布政使司參政|Category:明朝湖廣布政使司參政]]
[[Category:明朝山西按察使|Category:明朝山西按察使]]
[[Category:明朝陕西布政使|Category:明朝陕西布政使]]
[[Category:明朝太僕寺卿|Category:明朝太僕寺卿]]