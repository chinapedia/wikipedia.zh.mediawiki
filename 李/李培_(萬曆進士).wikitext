'''李培'''，字少春，[[山东|山东]][[济南府|济南府]][[滨州|滨州]][[利津县|利津县]]竈籍。[[明朝|明朝]]政治人物、[[進士|進士]]出身。

少颖异不群，爲文下笔立就。中山东鄉試第三名，[[萬曆|萬曆]]十七年（1589年）登己丑科進士，授浙江[[秀水县|秀水县]]知县，在任九年，利興弊革，以卓异著稱，邑人于通衢立石誦之，至今百年犹存。随擢雲南道御史<ref>万历三十年三月丙寅， 上怒给事中[[萧近高|萧近高]]、御史[[余懋衡|余懋衡]]、李培申请起用建言诸臣，有诏本当拏问重治，姑各罚俸一年，而追及在前狂妄沽名[[邹元标|邹元标]]等降革有差。大学士[[沈一贯|沈一贯]]在寓养病，上疏申救云：萧近高等三臣妄言干威，罚俸示戒，臣何敢言。若在邹元标诸臣，时移事改，惩创已深，近旨准其留用，今乃追记其过，以加之罚回视起用之意，不亦大相悬哉！此非 皇上本意，特为三臣所激，不觉移怒至此，伏望俯从宽宥，则至公至仁之心照然于天下，而多口哆口之风亦不禁自息矣。得旨：朕怒[[南企仲|南企仲]]于君父有恙之时，輙敢妄言，狂肆无上。今乃唆使两衙门新进官不论是非，擅逞胸臆，屡行激扰，已从轻处矣。卿今在告恳奏，降二级者姑各罚俸一年，降杂职者各降一级用，革职为民者仍留用，卿可传示吏部，如有再行党救渎激者，并重治不宥。<br>是时璫使与地方为难，礼科给事中萧近高疏全大信、云南道御史李培疏请隆孝思，皆以停税释系，起废为言。其劾陕西税监梁永参随杭大贤逼死县官徐斗牛，则有陕西巡抚[[贾待问|贾待问]]、科臣[[杨应文|杨应文]]、道臣[[刘九经|刘九经]]；其参广东税监李凤乾没倍于上供，及勾夷起衅等事，则有南道臣[[朱吾弼|朱吾弼]]，皆于是月前后交章，概不报。</ref>，刚果有爲，多所建明，嘗一疏弹劾二十余人，皆當路權貴，直聲震天下。後出巡[[真定|真定]]，墨吏聞風竟解綬去。復轉[[应天府|应天府]]巡按<ref>万历三十三年九月丙申，敕御史李培往應天、[[湯兆京|湯兆京]]往福建、[[孔貞一|孔貞一]]往四川，各巡按。</ref>，丁艱旋里卒<ref>《利津县志》</ref>。

== 注釋 ==
{{reflist}}

{{明朝人物小作品}}
{{萬曆十七年己丑科殿試金榜}}
{{DEFAULTSORT:Li李}}
[[Category:明朝秀水县知县|Category:明朝秀水县知县]]
[[Category:明朝雲南道監察御史|Category:明朝雲南道監察御史]]
[[Category:利津人|Category:利津人]]
[[Category:李姓|P]]