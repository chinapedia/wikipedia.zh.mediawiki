{{unreferenced|time=2013-01-11T16:08:09+00:00}}
'''李春香'''为中國古典名著《[[三國演義|三國演義]]》中的人物。是侍郎黃奎之妾，與黃奎妻弟苗澤私通，在苗澤授意之下探得黃奎欲殺[[曹操|曹操]]之意，告知苗澤，苗澤密報[[曹操|曹操]]，導致黃奎、[[馬騰|馬騰]]事敗被殺。後因曹操看出苗澤人品低劣，將苗澤與'''李春香'''一同處斬於市。 
==《三國演義》第五十七回==
二人商議已定，黃奎回家，恨氣未息。其妻再三問之，奎不肯言。不料其妾'''李春香'''，與奎妻弟苗澤私通。澤欲得春香，正無計可施。妾見黃奎憤恨，遂對澤曰：「黃侍郎今日商議軍情回，意甚憤恨，不知為何？」澤曰：「汝可以言挑之曰：『人皆說劉皇叔仁德，曹操奸雄，何也？』看他說甚言語。」 

是夜黃奎果到春香房中。妾以言挑之。奎乘醉言曰：「汝乃婦人，尚知邪正，何況我乎？吾所恨者，欲殺曹操也。」妾曰：「若欲殺之，如何下手？」奎曰：「吾已約定馬將軍，明日在城外點兵時殺之。」 

妾告於苗澤，澤報知[[曹操|曹操]]。操便密喚[[曹洪|曹洪]]，[[許褚|許褚]]分付如此如此；又喚[[夏侯淵|夏侯淵]]、[[徐晃|徐晃]]分付如此如此。各人領命去了，一面先將黃奎一家老小拏下。 

次日，[[馬騰|馬騰]]領著西涼兵馬，將次近城，只見前面一簇紅旂，打著丞相旗號。馬騰只道曹操自來點軍，拍馬向前。忽聽得一聲砲響，紅旗開處，弓弩齊發。一將當先，乃[[曹|曹]]洪也。[[馬騰|馬騰]]急撥馬回時，兩下喊聲又起。左邊[[許褚|許褚]]殺來，右邊[[夏侯淵|夏侯淵]]殺來，後面又是[[徐晃|徐晃]]領兵殺至，截斷[[西涼|西涼]]軍馬，將[[馬騰|馬騰]]父子三人困在垓心。 

[[馬騰|馬騰]]見不是頭，奮力衝殺。[[馬鐵|馬鐵]]早被亂箭射死。[[馬休|馬休]]隨著[[馬騰|馬騰]]左衝右突，不能得出。二人身帶重傷，坐下馬又被箭射倒，父子二人俱被執。[[曹操|曹操]]教將黃奎與[[馬騰|馬騰]]父子，一齊綁至。黃奎大叫：「無罪！」操教苗澤對證。[[馬騰|馬騰]]大罵曰：「豎儒誤我大事！我不能為國殺賊，是乃天也！」操命牽出。[[馬騰|馬騰]]罵不絕口，與其子[[馬休|馬休]]，及黃奎一同遇害。後人有詩讚馬騰曰：父子齊芳烈，忠貞著一門。捐生圖國難，誓死答君恩。嚼血盟言在，誅奸義狀存。西涼推世冑，不愧伏波孫。 

苗澤告操曰：「不願加賞，只求李春香為妻。」操笑曰：「你為了一婦人，害了你姐夫一家，留此不義之人何用！」便教將苗澤，李春香與黃奎一家老小並斬於市。觀者無不歎息。後人有詩歎曰：苗澤因私害藎臣，春香未得反傷身。奸雄不相容恕，枉自圖謀作小人。

[[Category:三國演義虛構角色|Category:三國演義虛構角色]]