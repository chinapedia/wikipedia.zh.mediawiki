《'''调笑令'''》，[[詞牌|詞牌]]名。又名《'''古調笑'''》、《'''宮中調笑'''》、《'''調嘯詞'''》、《'''調嘯令'''》、《'''三臺令'''》等。三十二字，四仄韻，两平韻，兩疊韻。平仄韻遞轉，難在平韻再轉仄韻時，二言疊句必須用上六言的最後兩字倒轉爲之，故又名《'''轉應曲'''》。本調個別處有破格，但均不失吟詠和諧，可謂是有格而不拘泥的典範。[[詞格|詞格]]本身是爲了吟詠上的和諧，若有利於整体和諧，稍有破格，則也未嘗不可。

== 词牌格式 ==
{{平仄|平'''仄'''，〖平'''仄'''〗，仄仄平平平'''仄'''。平平仄仄平'''平'''，仄仄平平仄'''平'''。平'''仄'''，〖平'''仄'''〗，仄仄平平仄'''仄'''。}}。

<span style="font-size:smaller;">註：{{平仄|平}}表示平聲；{{平仄|仄}}表示仄聲；{{平仄|[仄]}}表示本仄可平；{{平仄|[平]}}表示本平可仄；粗體表示平聲韻腳或仄聲韻腳；『』：表示對偶；〖〗：表示疊韻。</span>

==例词==
{{Wikisource|調笑令}}
=== [[戴叔倫|戴叔倫]] ===
;轉應曲·邊草
:邊草，邊草，邊草盡來兵老。山北山南雪晴，千里萬里月明。明月，明月，蘆笳一聲愁絕。。

===[[韋應物|韋應物]] ===
;調嘯令·胡馬
:胡馬，胡馬，遠放燕支山下。跑沙跑雪獨嘶，東望西望路迷。迷路，迷路，邊草無窮日暮。

;調嘯令·河漢
:河漢，河漢，曉掛秋城漫漫。愁人起望相思，江南塞北別離。離別，離別，河漢雖同路絕。

===[[王建_(唐朝)|王建]] ===
;宮中調笑·團扇
:團扇，團扇，美人病來遮面。玉顏憔悴三年，誰復商量管絃。絃管，絃管，春草昭陽路斷。

;宮中調笑·楊柳
:楊柳，楊柳，日暮白沙渡口。船頭江水茫茫，商人少婦斷腸。腸斷，腸斷，鷓鴣夜飛失伴。

=== [[蘇軾|蘇軾]] ===
;調笑令
:漁父，漁父，江上微風細雨。清蓑黃箬裳衣，紅酒白魚暮歸。歸暮，歸暮，長笛一聲何處。

;調笑令
:歸雁，歸雁，飲啄江南南岸。將飛卻下盤旋，塞外春來苦寒。寒苦，寒苦，藻荇欲生且住。

{{詞牌}}
[[Category:词牌|Category:词牌]]