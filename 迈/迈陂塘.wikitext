'''迈陂塘'''，[[词牌|词牌]]名。亦称《'''摸鱼儿'''》、《'''陂塘柳'''》。[[双调|双调]]一百一十六字，前后[[阕|阕]]各七仄[[韵|韵]]，上去通压。

== 词牌格式 ==
格式一：

{{平仄|
仄平平，平平仄仄，平平仄仄平仄。平平仄仄平平仄，仄仄平平仄仄。

平平仄，平平仄，平平仄仄平平仄。平平仄仄，仄仄仄平平，平平仄仄，仄仄平平仄。}}

格式二：

{{平仄|
平平仄，仄仄平平平仄。平平仄仄平仄。平平仄仄平平仄，仄仄平平平仄。

平平仄，平平仄，平平仄仄平平仄。平平仄仄，仄、仄仄平平，平平仄仄，平仄仄平仄。}}

== 例词 ==

'''[[辛弃疾|辛弃疾]]'''

更能消，几番风雨，匆匆春又归去。惜春长怕花开早，何况落红无数。

春且住，见说道，天涯芳草无归路。怨春不语，算-{只}-有殷勤，画檐蛛网，尽日惹飞絮。

长门事，准拟佳期又误，蛾眉曾有人妒。千金纵买相如赋，脉脉此情谁诉。

君莫舞，君不见，玉环飞燕皆尘土。闲愁最苦，休去倚危栏，斜阳正在，烟柳断肠处。

'''[[元好问|元好问]]'''

问世间，情是何物，直教生死相许。天南地北双飞客，老翅几回寒暑。

欢乐趣，离别苦，就中更有痴儿女。君应有语，渺万里层云，千山暮雪，只影向谁去。

横汾路，寂寞当年萧鼓，荒烟依旧平楚。招魂楚些何嗟及，山鬼自啼风雨。

天也妒，未信与，莺儿燕子俱黄土。千秋万古，为留待骚人，狂歌痛饮，来访雁丘处。

{{詞牌}}
[[Category:词牌|Category:词牌]]