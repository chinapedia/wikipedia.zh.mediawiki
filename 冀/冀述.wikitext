'''冀述'''（{{bd|？||？|catIdx=}}），字'''继父'''（'''继甫'''），号'''紫璇'''，[[河南|河南]][[彰德府|彰德府]][[武安县|武安县]]軍籍，[[明朝|明朝]]政治人物。

== 生平 ==
冀述登万历十九年（1591年）辛卯科舉人，二十六年（1598年）戊戌成进士，授广宁司李。时铁岭帅[[李成梁|李成梁]]跋扈，述抗礼不屈，帅恚，通朝贵，裁移述去。又通守关貂璫严检行箧，止敝书数卷而已。调补登州，励操清肃，一郡栗然。擢户部广东司主事，寻改兵部车驾司，奉命饷军，便道归省，丁继母艰，以疾卒于家。体慟兄弗自遣，亦病，以是年卒。述性孝友，父殁居廬，三年不入内。丧除羸病，骨露衣表。奉继母如所生。配宋氏，有贤行，述家故貧素，自诸生时至历宦，宋氏恒纺棉以佐，宋卒，义不再娶。所著有《桃园草》、《庸言》諸书<ref>《武安县志》</ref>。

== 家族 ==
父恩荣，世称竹园先生者，尝卜凤翼冈半壁为筑书屋，遣冀述与弟[[冀体|冀体]]同就业，伯仲相为切磨，出与邑人士角艺，众悉退舍，时以大小冀并称。自学使者视学，或直指按部，及守令博士课弟子员，无不先两冀者。而述性渊静落穆，视天壤间事物若无一足当其意。

弟冀体早登第，释褐历御史台，以直諫谪归。述仅得乡举家居，兄弟睽隔十年，举酒喜贺，联床拥被，纵谈古今事，自夜达旦不能休。

==参考文献==
{{reflist}}

{{萬曆二十六年戊戌科殿試金榜}}

{{Authority control}}

{{DEFAULTSORT:}}
[[Category:冀姓|S]]
[[Category:武安人|Category:武安人]]
[[Category:萬曆十九年辛卯科舉人|Category:萬曆十九年辛卯科舉人]]
[[Category:軍籍進士|Category:軍籍進士]]
[[Category:明朝廣寧府推官|Category:明朝廣寧府推官]]
[[Category:明朝登州府推官|Category:明朝登州府推官]]
[[Category:明朝户部主事|Category:明朝户部主事]]
[[Category:明朝兵部主事|Category:明朝兵部主事]]