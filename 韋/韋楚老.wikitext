'''韋楚老'''（{{bd|803年||841年|}}），<ref>《[[全唐诗|全唐诗]]》作“常楚老”。另《[[冊府元龜|冊府元龜]]》卷七七九《高尚》三云:“韋楚，京兆尹韋長之兄，文宗大和八年以楚為左拾渲內供奉，竟以自樂閑擔不起。”此處[[韋楚|韋楚]]與韋楚老為二人。[[康駢|康駢]]《劇談錄》卷下《李相國宅》則將二人事蹟混為一談。《[[唐語林|唐語林]]》卷七沿襲此誤。</ref>字壽朋。京兆杜陵人，出自[[京兆韦氏|京兆韦氏]]平齐公房。

[[貞元_(唐朝)|貞元]]十九年（803年）出生，與[[杜牧|杜牧]]同年生。[[長慶|長慶]]四年（824年）[[李群|李群]]榜進士。文宗[[大和_(唐朝)|大和]]九年（835年），官[[左拾遺|左拾遺]]，開成二年（837年），與[[補闕|補闕]][[王績|王績]]、[[拾遗|拾遗]][[令狐綯|令狐綯]]等聯名上疏劾[[李德裕|李德裕]]妄奏陷害[[牛僧孺|牛僧孺]]事。<ref>《[[舊唐書|舊唐書]]》卷一七四：“补阙王绩、魏谟，崔党韦有翼、拾遗令狐綯、韦楚老、樊宗仁等，连章论德裕妄奏钱帛以倾僧孺。上竟不闻。”</ref>不久棄官，寓居[[金陵|金陵]]。<ref>《[[唐語林|唐語林]]》卷七：“韋楚老，李宗閔之門生。自左拾遺辭官東歸，居於金陵。常乘驢經市中，貌陋而服衣布袍，群兒陋之。指畫自言曰：‘上不屬天，下不屬地，中不累人，可謂大韋楚老。’群兒皆笑。”</ref>[[会昌_(唐朝)|會昌]]元年卒。<ref>[[杜牧|杜牧]]《重宿襄州哭韋楚老拾遺》</ref>工於詩，[[胡应麟|胡应麟]]评为“雄迈奇警”。<ref>[[胡应麟|胡应麟]]《诗薮》内编卷三：“韋楚老《祖龍行》，雄邁奇警，如:‘黑雲兵氣射天裂，壯士朝眠夢冤結。祖龍一夜死沙丘，胡亥空隨鮑魚轍。……龍蛇撩亂入咸陽，少帝空隨漢家馬。’……长吉诸篇全出此，而诸选皆不录。”；[[钱锺书|钱锺书]]《[[谈艺录|谈艺录]]》：“稍後則韋楚老《祖龍行》、《江上蚊子歌》、亦稱殆庶。按胡元瑞《詩藪》內編卷三謂韋楚老《祖龍行》，雄邁奇警，長吉所出。大誤。長吉歿於元和中；茲老長慶時始成進士，至開成猶在。杜牧之有送其自洛陽歸朝詩。”</ref>《[[全唐诗|全唐诗]]》存其诗二首。

==注釋==
{{reflist|2}}
[[category:京兆韦氏|category:京兆韦氏]]
[[category:唐朝官員|W]]
[[Category:長慶四年甲辰科進士|Category:長慶四年甲辰科進士]]
[[Category:左拾遗|Category:左拾遗]]
{{唐朝人小作品}}