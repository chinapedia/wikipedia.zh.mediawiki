'''王家賓'''（{{bd|？||？|catIdx=}}），字国重，號光宇<ref>《万历三十二年甲辰科进士履历便览》：王家宾，光宇，書四，丁卯三月二十一日生，定兴县人，丁酉八十八，会二百十六，二甲四十一，刑部政，戊申授户部山西司主事，己酉管临清钞关，本年升云南司员外，庚戌升郎中，壬子升青州知府，乙卯升副使，丙辰考察，丁巳補高州知府，庚申升山西付使，癸亥加升参政，甲子升陕西按察使，丙寅升右布政，丁卯养病。曾祖尧卿，祖從之，父憕。</ref>，[[直隶|直隶]][[保定府|保定府]][[定興縣|定興縣]]人，[[明朝|明朝]]政治人物。

== 生平 ==
万历二十五年（1597年）丁酉科順天乡试舉人，三十二年（1604年）甲辰科进士，初授户部山西司主事，榷税临清，值畿辅大旱，家賓恻然，傍徨达旦，愿附[[汲黯|汲黯]]发仓之义，竟以额课三万金解正定佐赈，一面疏闻大义，谓以朝廷金钱活朝廷赤子，且正保隶毂辇，赈恤宜先。或谓当预闻，曰：若是，则索饥民于枯鱼肆矣。使及霑升斗救万人之命，罢官适所愿也。遇神庙宽仁，仅予薄罚，赖以全活者无算<ref>《明神宗显皇帝实录卷之四百七十一》：万历三十八年五月，户部员外王家宾管临清钞关，以本关税径赍保定，巡抚赈济，议扣留今岁通湾春夏税银抵足，部劾其擅，并请转咨保定巡抚，即将前项银两发回临清钞关，照数类解户部，转发济边。得旨：地方已有赈济，此税银系济边钱粮，著发还照旧解部。王家宾不行题请，擅挪关课，作何处治，尔部明拟具奏。</ref>。擢守[[青州|青州]]，陟兖东道，以邹滕[[白莲教|白莲教]]寇变，谪守[[高州|高州]]，寻升山西河东道副使<ref>《明熹宗哲皇帝实录卷之二》：泰昌元年十月，升广东高州府知府王家宾为山西按察司副使分守河东。</ref>，歴本省右参政<ref>《明熹宗哲皇帝实录卷之三十五》：天启三年六月，加升山西按察司副使王家宾为本省布政使司右参政仍管分守河东道，按察司佥事昝云鹤为本省按察司副使仍管分巡冀南道。</ref>、按察使<ref>《明熹宗哲皇帝实录卷之五十五》：天启五年正月，升广西按察使吴国仕为湖广右布政使，山西布政使司右参政王家宾为山西按察使。</ref>，累官陜西布政使<ref>《明熹宗哲皇帝实录卷之七十五》：天启六年八月，升山西按察司按察使王家宾为陕西布政使司右布政兵粮道，彰德府知府白贻清为陕西按察司副使西宁兵备道，陕西按察司佥事熊师旦为浙江布政使司右参议宁绍道。</ref>，致仕归。家宾和厚，不为崖异，于非义则嶄然不可夺。任河东时，某弁馈药酒壶以金，大怒曰：鼠子乃啖我。挥其酒，斥其人<ref>《定兴县志》</ref>。

==参考文献==
{{reflist}}

{{萬曆三十二年甲辰科殿試金榜}}
{{DEFAULTSORT:}}
[[Category:王姓|J]]
[[Category:定兴人|Category:定兴人]]
[[Category:明朝户部主事|Category:明朝户部主事]]
[[Category:明朝户部员外郎|Category:明朝户部员外郎]]
[[Category:明朝户部郎中|Category:明朝户部郎中]]
[[Category:明朝青州府知府|Category:明朝青州府知府]]
[[Category:明朝高州府知府|Category:明朝高州府知府]]
[[Category:明朝山东按察司副使|Category:明朝山东按察司副使]]
[[Category:明朝山西按察司副使|Category:明朝山西按察司副使]]
[[Category:明朝山西布政使司參政|Category:明朝山西布政使司參政]]
[[Category:明朝山西按察使|Category:明朝山西按察使]]
[[Category:明朝陕西布政使|Category:明朝陕西布政使]]
[[Category:萬曆二十五年丁酉科舉人|Category:萬曆二十五年丁酉科舉人]]