'''王稼'''（{{bd|1622年||1654年||}}），明末清初崑劇演員。

又名王紫稼，原名稼，字紫稼，亦作子嘉，子，[[長洲縣|長洲]]人。

工旦，精於歌舞彈唱，善作新聲，所演《會真記》紅娘，時人稱絕，[[崇禎|崇禎]]十年（1637）時曾在進士徐家二株園演出，與清初江左三大家[[錢牧齋|錢牧齋]]、[[龔鼎孳|龔鼎孳]]、[[吳梅村|吳梅村]]都有交往。清順治八年（1651）王紫稼隨龔鼎孳北遊京師，錢牧齋作十四絕句贈別，龔亦有“玉喉幾許驪珠轉，博得虞山絕妙辭”的和韻之作。[[順治|順治]]十一年秋，吳梅村在京師重遇紫稼，作《王郎曲》，有“王郎十五吳趨坊，覆額青絲自皙長。…… 王郎水調歌緩緩，新鶯嘹嚦花枝暖。

…… 王郎三十長安城，……瞳神剪水清如玉。五陵俠少豪華子，甘心欲為王郎死。寧失尚書期，恐見王郎遲；寧犯金吾夜，難得王郎暇。

坐中莫禁狂呼客，王郎一聲聲頓息”等記述。稍後的[[尤侗|尤侗]]《艮齋雜說》亦記：“予幼所見王紫稼，妖艷絕世，舉國趨之若狂。年已三十，遊於長安，諸貴人猶惑之。吳梅村作《王郎曲》，而龔鼎孳复題贈云云，其傾靡可知矣。”

王紫稼於清順治十一年左右南歸，被[[御史|御史]]李森先以縱淫不法罪，重杖，立枷死。

婁東無名氏《研堂見聞雜記》記其始末略云：“優人工子，善為新聲，人皆愛之。其始不過供宴劇，而其後則諸豪胥姦吏，席間非子不歡，縉紳貴人，皆倒屣迎，出入必肩輿。後棄業不為，以夤緣關說，刺人譏事，為諸豪胥耳目腹心，遨遊當世，儼然名公矣！一旦走京師，通輦下諸君。後​​旋裡，揚揚如舊。其所污婦女，所受饋遺，不可勝記。坐間談及子無不咋舌，李公廉得之，杖數十，肉潰爛，乃押赴閻門立枷，頃刻死。”

==注釋==
<references/>

==參考書目==
* 《[[清稗類鈔|清稗類鈔]]》優伶類

[[Category:崑曲演員|W王]]
[[Category:王姓|J稼]]
[[分類:清朝被處決者|分類:清朝被處決者]]