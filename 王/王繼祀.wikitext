'''王继祀'''（{{bd|？||？|catIdx=}}），字'''懋承'''，號'''震川'''，[[浙江|浙江]][[湖州府|湖州府]][[归安县|归安县]]人，[[明朝|明朝]]政治人物。

== 生平 ==
性纯孝，十岁善属文，万历二十八年（1600年）庚子科浙江乡试舉人，二十九年（1601年）聯捷辛丑科進士，初任[[古田县|古田县]]知县，清田亩，苏驿站，拒开矿，建二十四堤以备蓄泄。邑有虎患，虔祷于神，次日两虎俱毙，人称神君。擢工部屯田司，值福藩之国，独建由潞达河之议，省金钱无算。管理宝泉局，时钱法坏，正课缺，继祀清厘之，得赢钱数百万，悉以补旧绌，而前事者获免。其所提辖舟车、桥梁、织造及河道税榷诸事，皆与巨璫大贾相关，继祀力裁无名之供，非分之求，无敢干以私者，禁中皆称王郎中不要钱，真铁汉！神宗闻而嘉叹。出守[[鳳陽府|鳳陽府]]，谨护陵寝，调剂勋卫，值东省洊饥，流移其众，为捐俸赈粥，全活无算。藩璫之行盐勘田者，辄拒之，不为民扰。代署颍臬，造临淮，淮宁桥创，泗州唐公槎濬颍川西湖，筑霍丘堤闸，甃九门孔道，所至皆有惠政，立祠祀焉。擢河南兵备副使<ref>万历四十六年八月，升凤阳知府王继祀为河南副使。</ref>，致政归，里居十载，敦亲旧，周穷乏，廉橐几尽，然未尝削私牍，涉公府也，卒年七十一，祀乡贤<ref>《湖州府志》</ref>。

==参考文献==
{{reflist}}

{{start box}}
{{s-off}}
{{s-before|[[劉曰暘|劉曰暘]]}}
{{s-title|明朝古田縣知縣|萬曆年間}}
{{s-after|[[王一中|王一中]]}}
{{end box}}

{{萬曆二十九年辛丑科殿試金榜}}

{{Authority control}}

{{DEFAULTSORT:}}
[[Category:王姓|J]]
[[Category:归安人|Category:归安人]]
[[Category:萬曆二十八年庚子科舉人|Category:萬曆二十八年庚子科舉人]]
[[Category:明朝古田县知县|Category:明朝古田县知县]]
[[Category:明朝工部主事|Category:明朝工部主事]]
[[Category:明朝工部郎中|Category:明朝工部郎中]]
[[Category:明朝鳳陽府知府|Category:明朝鳳陽府知府]]
[[Category:明朝河南按察司副使|Category:明朝河南按察司副使]]