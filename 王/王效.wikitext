'''王效'''（{{bd|？||1538年}}），諡'''武襄'''，[[延綏|延綏]]人，明朝军事将领。

==生平 ==
早年登武進士，嘉靖年間，累官都指揮僉事，充延綏右參將，出擊神木塞，擊退蒙古軍，后升任延綏副總兵。嘉靖十一年，進署都督僉事，充總兵官，代[[周尚文|周尚文]]鎮守[[寧夏|寧夏]]，并與[[梁震_(明朝)|梁震]]在柳門、[[乾溝|乾溝]]、[[安定區_(定西市)|安定]]、[[靈州|靈州]]先後擊退[[吉囊|吉囊]]等入侵。后加一級，進都督同知、右都督<ref>明史稿列傳 ,2冊 ,313</ref>。蒙古之後率騎兵進犯寧夏，王效在鎧口埋伏進攻獲勝，之後晋升左都督。后因中伏，貶右都督。嘉靖十六年，改為鎮守宣府總兵。又一年后，去世，諡武襄<ref>《明史》（卷211）：王效，延綏人。讀書能文辭，嫻韜略。騎射絕人，中武會試。嘉靖中，累官都指揮僉事，充延綏右參將。出神木塞，擣寇雙乃山，斬獲多。尋擢延綏副總兵。十一年冬。進署都督僉事，充總兵官，代周尚文鎮寧夏。吉囊犯鎮遠關，效與梁震敗之柳門。追北蜂窩山，蹙溺之河，斬首百四十有奇。璽書獎賚。 吉囊十萬騎復窺花馬池，效、震拒之不得入，轉犯乾溝。震分兵擊，遂趨固原。總兵官劉文力戰，寇趨青山峴，大掠安定、會寧。效方敗別部於鼠湖，追至沙湖，疾移師往援，破之安定，再破之靈州，先後斬首百五十餘級。總制三邊尚書唐龍以大捷聞，而巡按御史奏諸將失事罪。給事中戚賢往勘，奏：「安、會二縣多殺掠，文當罪。然麾下卒僅八千，倍道蒙險，攖八九萬方張之寇，殊死戰，宜以功贖。震乾溝，效鼠湖、沙湖、安定、靈州之戰，以孤軍 八百，當寇萬餘，功俱足錄。龍亦善調度。」詔文奪職，震、效賚銀幣，龍一子入監。是役也功多，執政尼之，故賞薄。御史周鈇以為言，龍、效、震各加一級，效進都督同知。尋以清 水營功，進右都督。寇以輕騎犯寧夏，效伏兵打鎧口，俟其半入橫擊，敗之，而防河卒復以戰艘邀斬其奔渡者。捷聞，進左都督。寇憤，設伏誘敗之，貶右都督。十六年移鎮宣府。 踰年卒，諡武襄。 效言行謹飭，用兵兼謀勇，威名著西陲。與馬永、梁震、周尚文並為名將。</ref>。

==參考==
{{reflist}}
[[Category:明朝總兵官|Category:明朝總兵官]]
[[Category:諡武襄|Category:諡武襄]]
[[Category:明朝都督|Category:明朝都督]]