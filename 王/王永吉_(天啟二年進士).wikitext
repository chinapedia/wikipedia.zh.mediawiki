'''王永吉'''，字'''曼修'''，號'''忠纫'''（中訒），[[南直隶|南直隶]][[常州府|常州府]][[無錫縣|無錫縣]]人，明末清初政治人物。

==生平==
治诗经，行一，辛丑年正月二十六日生。明[[天啟|天啟]]元年辛酉科乡试六十三名，二年（1622年），登壬戌科进士，八月除[[定興縣|定興縣]]知縣。奉圣夫人[[客氏|客氏]]家定兴，徒属横乡邑，永吉持法无挠屈。客有丧，监司以下奔走鼎沸，永吉独不往，終永吉任，其家无敢恣逞者，遷南京礼部主事。崇禎初，大奸既殛，馀孽未除者稍稍起，阴排众正。永吉抗疏，劾吏部尚书[[王永光|王永光]]，言永光以剩奸为护法，始胆寒摇尾，附公论以求容。既根固，张牙持言路以树敌。疏上，有旨罚俸已，出知福州府。有关节事露，举人郑某力能持上官，而所夤缘分考某官者，永吉同年也，已内召将行。而永吉至，要路书嘱填委，永吉悉置不启。及对薄，厉声诘责，郑不觉股栗自承，狱具，并罪推官，而上官恚不可解，于是永吉受事二十七日而去。久之，以[[黄道周|黄道周]]荐，复起福州，谒巡方御史，意不能自下，甫匝月投劾归。再起[[金華府|金華府]]，不赴。鼎革后，不复见一人，独身徙东郊废圃中，委顿自苦，数年而卒<ref>《无锡县志》</ref><ref>《常州府志》</ref>。弟[[王永積|王永積]]，字稚實，崇禎七年進士，知[[武定州|武定州]]。

==参考==
{{reflist}}

{{天啓二年壬戌科殿試金榜}}

{{Authority control}}

{{DEFAULTSORT:Wang王}}
[[Category:无锡人|Category:无锡人]]
[[Category:天啓元年辛酉科應天鄉試舉人|Category:天啓元年辛酉科應天鄉試舉人]]
[[Category:明朝定興縣知縣|Category:明朝定興縣知縣]]
[[Category:南京礼部主事|Category:南京礼部主事]]
[[Category:南京礼部郎中|Category:南京礼部郎中]]
[[Category:明朝福州府知府|Category:明朝福州府知府]]


{{明朝人物小作品}}