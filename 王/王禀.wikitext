'''王禀'''（{{bd|?||1126年|}}），[[表字|字]]'''正臣'''，[[王摶|王摶]]七世孫。[[北宋|北宋]][[太原|太原]]府人。

早年從軍。[[宣和_(北宋)|宣和]]元年（1119年），官至婺州觀察使，步軍都虞候。次年，改統制，參與鎮壓[[方臘起義|方臘起義]]。

[[靖康|靖康]]元年（1126年）六月，擔任建武軍節度使。靖康元年八月，[[完顏宗翰|完顏宗翰]]率西路軍進攻[[太原|太原]]，太原宣撫使[[童貫|童貫]]望風而逃，東路軍到達[[燕山府|燕山府]]，長驅直入，直逼[[開封府|東京]][[汴梁|汴梁]]城下。王稟統領宣撫司兵，與太原知府[[張孝純|張孝純]]同守太原。西路軍堅攻太原二百五十餘日，「悉為王稟隨機應變，終不能攻」。糧乏城破，與金兵巷戰，身中數十創，攜長子王荀投[[汾河|汾河]]死。張孝純被俘。

==參考書目==
{{wikisource|續資治通鑑/卷097}}
*《[[续资治通鉴|续资治通鉴]]》卷九十七：
:「九月，丙寅，金人破太原府。
:「時宗翰乘勝急攻，知府張孝純力竭不能支，城破，孝純被執，既而釋用之。副都總管王稟死之。
:「稟與孝純同守太原，宗翰屢遣人招諭，不從。至是，並力攻城，列砲三十座，凡舉一砲，聽鼓聲齊發，砲石入城者大於-{斗}-，樓櫓中砲，無不壞者。稟乃先設虛柵，下又置糠布袋在樓櫓上，雖爲所壞，即時復成。宗翰又爲填濠之法，先用洞子，下置車轉輪，上安巨木，狀似屋形，以生牛皮縵上，裹以鐵葉，人在其內，推而行之，節次以續，凡五十餘輛，皆運土木柴薪於其中。其填濠，先用大枝薪柴，次以薦覆，然後置土在上，增覆如初。稟預穿壁爲竅，致火韝在內，俟其薪多，即放燈於水，其燈下水尋木，能燃濕薪，火既漸盛，令人鼓韝，其焰亙天，焚之立盡。宗翰又爲車如鵝形，下亦用車輪，冠以皮鐵，使數百人推行，欲上城樓。稟於城中設跳樓，亦如鵝形，使人在內迎敵，先以索絡巨石，置彼鵝車上，又令人在下以搭鉤及繩拽之，其車前倒不能進。然人衆糧乏，三軍先食牛馬騾，次烹弓弩皮甲，百姓煮萍實、糠籺、草茭以充腹，既而人相食。城破，稟猶率羸卒巷戰，突圍出，金兵追之急，遂負太原廟中太宗御容赴汾水死，子閤門祗候荀殉之。通判王逸自焚死，轉運判官王毖、提舉常平單孝忠亦死於難。」

{{DEFAULTSORT:W}}
[[category:宋朝軍事人物|category:宋朝軍事人物]]
[[Category:宋朝自溺者|Category:宋朝自溺者]]
[[Category:自杀军事人物|Category:自杀军事人物]]
[[Category:琅邪王氏|Category:琅邪王氏]]