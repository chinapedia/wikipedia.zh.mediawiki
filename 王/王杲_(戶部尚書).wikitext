{{Otheruses|王杲|other=同名的[[建州右卫|建州右卫]]都指挥使、[[清太祖|清太祖]][[努爾哈赤|努爾哈赤]]的外曾祖父}}
'''王杲'''，字'''景初'''，號蒲灣，[[山東承宣布政使司|山東承宣布政使司]][[兗州府|兗州府]][[汶上縣|汶上縣]]（今[[山東省|山東省]][[濟寧市|濟寧市]][[汶上縣|汶上縣]]），明朝政治人物，官至[[明朝戶部尚書|戶部尚書]]、同[[進士|進士]]出身。

==生平==
正德九年（1514年），登甲戌科進士，授[[臨汾縣|臨汾縣]][[知縣|知縣]]，治行为山西第一。十四年十一月选授江西道試監察御史，十五年五月實授，十六年巡視陝西茶馬。嘉靖三年，巡按南直隶，明世宗遣中官督織造於蘇、杭，王杲疏諫，世宗不納。久之，復除浙江道御史，十二年七月升任[[太僕寺|太僕寺]]少卿，改[[大理寺|大理寺]]右少卿，十五年（1536年）正月再遷都察院右佥都御史，協理院事，十六年六月改左佥都，十七年四月奉命清理军职贴黄，進左[[副都御史|副都御史]]。十八年六月升[[戶部右侍郎|戶部右侍郎]]，九月兼都察院右佥都御史，負責賑災河南饑荒。二十年七月以右都御史、[[總督漕運|總督漕運]]兼巡抚凤阳等处。嘉靖二十一年（1542年）九月，取代[[李如圭|李如圭]]升任戶部尚書。期間負責屯田廣儲蓄糧之道，得到批准。其長期負責國庫，深得世宗信任。因世宗下詔買[[龍涎香|龍涎香]]，戶部久不進，世宗以此不悅，后給事中[[馬錫|馬錫]]彈劾王杲及巡倉御史[[艾朴|艾朴]]受賄，給事中[[厲汝進|厲汝進]]言倉場尚書[[王暐|王暐]]亦貪污，遂一併下獄<ref>《大明世宗肃皇帝实录卷三百二十七》：嘉靖二十六年九月，先是礼科给事中马锡劾户部尚书王杲、巡仓御史艾朴私受两淮运司解官黄正大赃贿，勒管库员外郎余善继称纳低银， 上怒下杲、朴等镇抚司究问，杲辩正大解银至部，臣惟咨总督尚书并札管库委官称兑，各有司存，非臣得干预。委官刘鉴先收银十三万，退出成色不足者八万馀两，善继续收八万六千，退出一万一千两有奇，先后所退低银并未呈部，祗缘善继漏收银千两，正大畏惧检举臣，遂同总督巡仓官参送善继法司问罪，及倍库主事方大乐罚俸，乃种祸实在于此，而该科所奏通贿事，不显明指，陈徒泛言，以丧臣名节，乞容臣与该科面质，以明心迹。 上责杲失职，非古廉清正直者比，令加刑再问。寻户科给事中厉汝进、查秉彝、徐养正、刘起宗、刘禄复言两淮当起解前银之初，适副使张禄署印，禄与正大同谋插和，令乡亲大使赵兰随解至京，广通关节，自杲外，如太常寺卿严世蕃、顺天府丞胡奎、总督尚书王暐皆有请托踪迹，宜尽治穷治。疏入，大学士严嵩即上疏自理，谓汝进者欲以赃罪污蔑臣，故借臣子世蕃名，肆其巧诋。 上益怒，遂手批汝进等疏，诘其谓禄不早意欲与杲解释，命锦衣卫俱执至阙下，汝进杖八十，馀杖六十，俱降边方杂职。张禄不必逮问，黜为民不叙。杲、朴等令该司并提暐问奏发落，再有烦扰者加罪。已而该司具狱上，诏杲、朴发边卫，正大等发极边卫俱充戍，暐为民，善继并大乐仍送法司拟罪，乃降善继一级，与大乐俱调外任，其低银令镇抚司同刑部煎销辨验，计亏折一千三百十七两有奇，因廉得张禄通该吏武材并银匠唐真等作毙侵银状以闻，诏行该省巡按御史逮禄等追补。已。乃谪汝进云南，亦佐县；秉彝定边县；养正通县；起宗广西荔浦县；禄荔波县，俱典吏。后杲竟死于戍所，公论以为枉。</ref>。王杲被貶戍雷州，后死於戍所。隆慶初年，給事中[[辛自修|辛自修]]等上訟為王杲鳴冤。明穆宗下詔復官，賜祭葬，贈[[太子太保|太子太保]]<ref>[[清|清]]·[[张廷玉|张廷玉]]等，《[[明史|明史]]》（卷202）：“王杲，字景初，汶上人。正德九年進士。授臨汾知縣。擢御史，巡視陝西茶馬。帝遣中官分守蘭、靖。杲言窮邊饑歲，不宜設官累民，不報。嘉靖三年，帝將遣中官督織造於蘇、杭，杲疏諫，不納。久之，擢太僕少卿，改大理，再遷左副都御史，進戶部右侍郎。河南大饑，命杲往振。杲請急發帑金，詔齎臨清倉銀五萬兩以行。既至，復請發十五萬兩。全活不可勝計。事竣，賜銀幣。尋以右都御史總督漕運。故事，繕運艘，軍三民七。總兵官顧寰以軍民困敝，請發兩淮餘鹽銀七十萬，戶部尚書李如圭不可。杲請改折兩年漕運十之三，以所省轉輸費治運艘，勿重困軍民，報可。踰年，入為戶部尚書。后父安平侯方銳乞張家莊馬房地。杲言此地二千餘頃，正供所出，不可許，宜以大慈恩寺入官地二十頃予之。帝從其議。時國儲告匱，諸邊請增餉無虛月，四方多水旱，給事中李文進請議廣儲蓄。杲列九事以獻，已又上制財用十事，帝咸納之。舊制，歲漕四百萬石。杲以粟有餘而用不足，遇災傷率改折以便民。一日，帝見改折者過半，大驚，以詰戶部，杲等引罪。敕自今務遵祖制，毋輕變。杲掌邦計，事無不辦，帝深倚之。後有詔買龍涎香，久不進，帝以此不悅。給事中馬錫劾杲及巡倉御史艾朴受賄，給事中厲汝進言倉場尚書王暐亦然，並下獄。杲、朴遣戍，暐斥為民。杲竟卒於雷州戍所。隆慶初，給事中辛自修等訟杲冤。詔復官，賜祭葬，贈太子太保。”</ref>。

==参考文献==
{{reflist}}
{{start box}}
{{s-off}}
{{succession box|[[李如圭|李如圭]]|[[夏邦謨|夏邦謨]]|[[明朝戶部尚書|明朝戶部尚書]]|1542年-1547年}}
{{end box}}

{{正德九年甲戌科殿試金榜}}
{{DEFAULTSORT:Wang王}}
[[Category:明朝臨汾縣知縣|Category:明朝臨汾縣知縣]]
[[Category:明朝太僕寺少卿|Category:明朝太僕寺少卿]]
[[Category:明朝大理寺少卿|Category:明朝大理寺少卿]]
[[Category:明朝副都御史|Category:明朝副都御史]]
[[Category:明朝漕運總督|Category:明朝漕運總督]]
[[Category:明朝戶部尚書|Category:明朝戶部尚書]]
[[Category:明朝太子三師|Category:明朝太子三師]]
[[Category:明朝鳳陽巡撫|Category:明朝鳳陽巡撫]]
[[Category:汶上人|Category:汶上人]]