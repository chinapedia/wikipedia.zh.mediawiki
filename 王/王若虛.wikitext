{{unreferenced|time=2018-06-03T05:08:06+00:00}}
'''王若虛'''（{{bd|1174年||1243年|catIdx=W}}），字從之，號慵夫。河北藁城人。

早年好學，以周昂、劉中為師。金章宗承安二年（1197年）進士，調鄜州錄事，歷管城、門山縣令，有惠政，升國史院編修。曾奉命出使西夏，授同知泗州軍州事，留為著作佐郎。參預修《宣宗實錄》，遷平涼府判官，召為左司諫，轉延州刺史，入翰林直學士。金亡後不仕，北歸鎮陽，自稱滹南遺老。晚年與渾源劉鬱東遊泰山，坐大石上，良久瞑目而逝。推崇[[杜甫|杜甫]]、[[白居易|白居易]]、[[蘇軾|蘇軾]]，反對以[[黃庭堅|黃庭堅]]為主的[[江西詩派|江西詩派]]諸人。有《慵夫集》、《滹南遺老集》。 
==参考文献==
*《[[金史|金史]]》卷126
[[Category:金朝政治人物|W]]
[[Category:金朝進士|Category:金朝進士]]