'''王毂'''（{{bd|?||?|}}），字虚中，自号临沂子。[[宜春|宜春]]（今属[[江西|江西]]）人。

[[乾寧|乾寧]]五年[[羊紹素|羊紹素]]榜進士。歷官[[尚書郎|尚書郎]]，[[天祐_(唐朝)|天祐]]四年（907年）[[朱溫|朱溫]]篡唐，奔[[淮南|淮南]]，[[武義|武義]]元年（919年），[[楊渥|楊渥]]建立吳國，任[[右補闕|右補闕]]，終官[[禮部|禮部]][[郎中|郎中]]。享年八十九歲。<ref>《[[永樂大典|永樂大典]]》卷六八五一引《泉州府清源志》：“崔安潜为江西观察使，甚重之。崔子字昌遐，时在庠序，与毂善。将赴举，昌遐置酒饯之。有日者在座，谓毂曰：‘君当待此郎为相，乃登第。’后二十年，昌遐入相，毂始擢第，释褐校书郎。唐亡，奔淮南，吴国建，为右补阙，以礼部郎中致仕，年八十九卒。”</ref>早年作《玉树曲》，有名於當時，曾嚇退無賴。<ref>《䂬溪詩話》卷二引《渔樵闲话》载:“唐末有宜春人王轂以歌詩擅名，嘗作《玉樹曲》，略云：‘璧月夜，瓊樓春，蓮舌泠泠詞調新。當時狎客盡豐祿，直諫犯顏無一人。歌未闋，晉王劍上黏腥血，君臣猶在醉鄉中，一面已無陳日月。’此調大播人口。轂未第時，嘗于市廛中見有同人被無賴輩毆擊，轂前救之，揚聲曰：‘莫無禮！’便是解道‘君臣猶在醉鄉中，一面已無陳日月’。亡賴者聞之，慚謝而退。”</ref>著有《王毂诗集》，又编有《观光集》，均佚。《[[全唐诗|全唐诗]]》存其诗十八首。

==注釋==
{{reflist|2}}
[[category:唐朝官員|W]]
[[Category:唐朝詩人|Category:唐朝詩人]]
[[Category:乾寧五年戊午科進士|Category:乾寧五年戊午科進士]]