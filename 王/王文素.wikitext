王文素（{{bd|1465年||？|catIdx=王}}）字尚彬。山西[[汾州|汾州]][[演武鎮|演武鎮]]人，祖籍[[太原王氏|太原王氏]]<ref>王希良,郭伟. 明·王文素汾州故里考.''珠算'',1999,01:2-5.</ref>，明朝[[數學家|數學家]]。其代表作《[[算学宝鉴|新集通證古今算學寶鑑]]》，繼承和發展了[[楊輝|楊輝]]算學的精要，是中國歷史上重要的算學理論著作，也是清朝《[[數理精蘊|數理精蘊]]》問世前中國最大的一部數學著作<ref>郭書春.從面積問題看《算學寶鑑》在中國傳統數學中的地位.''漢學研究''第18卷第2期（民國89年12月）.pp.197-211</ref>。

== 生  平 ==
明[[成化|成化]]元年（1465年）前后，出生于汾阳[[恆豐里|恆豐里]]一家商人家中。自幼聰穎，广涉書史，諸子百家，無不知者。“尤長於算法，留心通證，蓋有年矣。”<ref>寶朝珍.《算學寶鑑》序.</ref>成化後期，隨父王林外出[[饒陽|饒陽]]經商。成化二十年至[[弘治|弘治]]六年，開始創作《新集通證古今算學寶鑑》，直至[[嘉靖|嘉靖]]元年完成了前四十卷，並約定由[[杜瑾|杜瑾]]出資付之棗梨。之後兩年間，王文素完成《新集通證古今算學寶鑑》後十二卷，即到嘉靖三年間《新集通證古今算學寶鑑》最終完稿。

== 文  法 ==
'''其一'''<br />
六藝科中算數尊，三才萬物總經綸。
乘除升降千般用，量度權衡五品分。
天下錢糧憑是掌，世間交易賴斯均。
若無先聖傳流此，自古模糊直到今。<br /><br />
'''其二'''<br />
書鬻諸家俗算篇，數差法拙字訛刊。
魯魚子亥三為二，馬馬乎乎十作千。
滯處疏通繁處剪，亂時整理缺時添。
而今歷歷皆更正，莫與尋常一樣看。<br /><br />
'''其三'''<br />
身似飄蓬近六旬，留心學算已年深。
苦思善致精神敗，久視能令眼目昏。
鐵硯磨穿三兩個，毛錐乏盡幾千根。
如風掃退天邊露，顯出中秋月一輪。<br /><br />
'''其四'''<br />
諸家算籍甚差訛，暮玩朝參已證磨。
有意刊傳財力寡，無人成就恨嗟多。
魯麟直待逢尼父，楚璧須還遇卞和。
良馬若非遭伯樂，鹽車困死告誰何。<br /><br />

'''其五'''<br />
莫言算學理難明，日夕磋磨可致通。
廣聚細流成巨海，久封杯土積高陵。
肯加百倍功夫滿，自曉千般法術精。
憶昔曾參傳聖道，亦由勉進得其宗。<br /><br />
'''其六'''<br />
暖衣飽食際壅熙，算數林中論是非。
陋室半間尋妙理，靈台一點悟玄機。
猶如月到天心處，活似風來水面時。
料此一般清意味，世間能有幾人知。<br /><br />
'''其七'''<br />
其中奧理實難參，仰益高兮鑽益堅。
百法源流當經審，四家周徑莫輕談。
懸空定位無蹤影，帶蹤開方有正翻。
人道算如隔張紙，我言如隔萬重山。<br /><br />
'''其八'''<br />
總為諸家算未周，故忘鄙陋又重修。
吹開毛孔求疵病，使碎心機覓本流。
下海探珠非易得，登山采玉實難求。
譬將昏鏡磨明也，寄語英賢韞匱收。 

== 參考文獻 ==
<references/>


[[Category:明朝數學家|Category:明朝數學家]]
[[Category:山西呂梁人|Category:山西呂梁人]]
[[Category:王姓|Category:王姓]]