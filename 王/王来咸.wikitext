{{expand|time=2013-05-24T08:08:54+00:00}}
'''王来咸'''{{BD|？||1669年||}}，字'''征南'''，，浙江[[鄞县|鄞县]]人，清朝[[拳法|拳法]]家。先祖居[[奉化|奉化]]，至祖父一代开始住在鄞县。王来咸师从[[单思南|单思南]]學習[[内家拳|内家拳]]。

王来咸为人机警，不露圭角，非遇甚困不發。凡搏人皆以其穴，死穴、暈穴、啞穴，一切如銅人圖法。有惡少侮之，為所擊，數日不溺，謝過，乃得如故。牧童竊學其法，擊伴侶，立死。視之，曰：「此暈穴。」不久果甦。任俠，嘗為人報仇，有致金以讎其弟者，絕之，曰：「此以禽獸待我也！」

明末曾入伍，官至[[把总|把总]]。從[[錢肅樂|錢肅樂]]起兵于浙東，事敗，隱居於家。慕其藝者，多通殷勤，皆不顧。鋤地擔糞，安於食貧。未嘗讀書，與士大夫談論蘊藉，无有丝毫粗俗。[[黃宗羲|黃宗羲]]與之遊，同入天童，僧少焰有膂力，四五人不能掣其手，稍近來咸，蹶然負痛。來咸嘗曰：「今人以內家無可炫耀，於是以外家羼之，此學行衰矣！」因為宗羲論述其學源流。

[[康熙|康熙]]八年，卒，年五十三岁。

[[黄宗羲|黄宗羲]]之子[[黄百家|黄百家]]师从其学武，演其說為《内家拳法》一卷，黄百家之后再無所傳。

==参考==
*《[[清史稿|清史稿]]·列传二百九十二·艺术四》
*《[[s:王征南墓誌銘|王征南墓誌銘]]》

[[Category:王姓|Category:王姓]]
[[Category:鄞县人|W]]
[[Category:奉化人|W]]
[[Category:清朝武术家|Category:清朝武术家]]