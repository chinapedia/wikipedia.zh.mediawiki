'''陸萬齡'''（{{bd|?||1629年}}），[[明朝|明朝]]政治人物。

監生出身，依附閹黨。[[天啟|天啟]]七年（1627年）五月，上書說[[魏忠賢|魏忠賢]]可與孔子相提並論，“孔子作《春秋》，忠賢作《要典》。孔子誅少正卯，而忠賢誅東林。”<ref>《明史·魏忠贤传》: “监生陆万龄,至谓孔子作《春秋》，忠贤作《要典》，孔子誅少正卯，忠贤誅东林，宜建祠国学西，与先圣并尊。”</ref>建言將魏忠賢移入國子監，與孔子並尊，[[曹代|曹代]]輒附之。國子司業[[林釬|林釬]]認為此舉荒唐之極，稱病辭官，[[朱之俊|朱之俊]]代為奏請，曰：“上公之功，在禹之下，孟子之上。”魏忠賢頗嘉獎萬齡，故萬齡愈無忌憚，恣意妄行，竟搜括富戶監生。眾生怨，紛紛告假歸。[[崇禎|崇禎]]即位，朱之俊上疏彈劾陸萬齡，萬齡入獄。<ref>《[[明季北略|明季北略]]》卷之三：“初熹宗时，监生陆万龄请祠魏忠贤于国学之傍，谓孔子作春秋，而忠贤作要典，孔子诛少正卯，而忠贤诛东林也。许之。或谓恐圣驾幸学不便乃已。至是，国子监司业朱三俊，劾监生陵万龄、曹代请祠魏忠贤国学罪，有旨下陆、曹于狱。魏忠贤惧，因乞止建祠。上优答之。前赐额如故。余俱罢止。时有监生张某欲上疏请忠贤与孔子并尊，入国学，称见子路击之。遽殂。一日，上见恶生李暎日比忠贤为周公疏，即逮问。时江西某官犹不识时，务欲建隆德祠以颂忠贤功，忠贤大惧，即奏将造祠钱粮解充辽饷，上允之。”</ref>崇禎二年（[[1629年|1629年]]），萬齡以交結近侍論死。<ref>《[[明史|明史]]》卷306載：“交結近侍秋後處決者十九人：劉誌選、梁夢環、倪文煥、田吉、劉詔、薛貞、吳淳夫、李夔龍、曹欽程，大理寺正許誌吉，順天府通判孫如冽，國子監生陸萬齡，豐城侯李承祚，都督田爾耕、許顯純、崔應元、楊寰、孫雲鶴、張體乾。”</ref>

==注釋==
{{reflist}}

[[Category:明朝被處決者|L]]