'''陸清源'''（{{bd|1604年||1645年||}}），[[表字|字]]'''嗣白'''，號'''岫青'''，[[浙江|浙江]][[嘉興府|嘉興府]][[平湖縣|平湖縣]]人，[[明朝|明朝]]政治人物。

==生平==
陕西提學副使[[陸光祚|陸光祚]]曾孫。[[崇禎|崇禎]]七年（1634年）甲戌科[[進士|進士]]，授廣東[[增城縣|增城縣]][[知縣|知縣]]，鄰邑[[從化|從化]]、龍門山菁险惡，劇寇嘯聚盤古洞，三省合兵剿之不克，制府[[張鏡心|張鏡心]]集属吏問计，清原獨曰：「寇據山谷，兵聚則散，兵散則聚，不若撫之，宜可解。」巡按[[李雲鴻|李雲鴻]]是其議，委攝從化、龍門、[[東莞|東莞]]諸篆，耑任撫字，清原先揭示禍福，一日單騎抵賊巢，賊出不意，皆震慑請命。許以不殺，按籍散遣，境内獲安。十五年壬午（1642年）召對，陳时政十事，上嘉納之。擢雲南道御史，浙西白粮北運累民，疏請官解，著为令。巡按[[福建|福建]]，道經[[淮安|淮安]]，疏言[[史可法|史可法]]兵單，根本重地恐不支，今援師雲集，宜悉留淮上，聽可法調用。不報。時[[张献忠|张献忠]]已陷湖廣，波及[[江西|江西]]，福建与江西接壤，賊寇蜂起，行部至[[漳州|漳州]]，賊梁良衆萬余攻城，清原计擒内奸辛泗等斬之，簡驍勇七百人，從間道击之，擒其副帥李寅，賊乃退。十七年甲申，京师不守，清原捐俸備甲仗，募兵三千勤王，請身討賊，疏上，为[[馬士英|馬士英]]所格。乙酉赴命，在途聞金陵陷，慟曰：「某不獲從倪（元璐）、范（景文）諸臣殉先帝者，以奉簡書在外也。今已矣，天下事無可为！清原故閩吏，當還求死所耳！」乃間道入閩，從唐王[[朱聿键|朱聿键]]授都御史，上疏言閩越唇齿，宜亟饷越。即命清原渡岭犒師。時馬士英擁兵竄越閩，以其失君喪國，褫其名。士英遂激衆劫饷，投敕印于江，麾其将趙體元刃及清原，五指俱斷，幽禁舟中。

清軍渡钱塘，馬士英先一日遁逃，兵馬大潰，營弁沈起龍、毛有備强迫清原带领逃亡，清原曰：「浙江失，福建必不能守，去将安之？」遂投江死，年四十有二。乾隆四十一年追謚忠節<ref>《平湖縣志》</ref>。

[[李天植|李天植]]《挽岫青詩》：「御史真人傑，艱危洵備嘗。酬知惟血性，嫉惡有剛腸。不懼李希烈，寧殊張睢陽。英魂告知己，千載識遺芳。」

==引用==
{{reflist}}

==參考文獻==
*嘉慶《平湖縣志》·卷七·選舉
*嘉慶《平湖縣志》·卷九·人物

{{崇禎七年甲戌科殿試金榜}}
{{明朝人物小作品}}
[[Category:陸姓|Q]]
[[Category:平湖人|Category:平湖人]]
[[Category:明朝增城縣知縣|Category:明朝增城縣知縣]]
[[Category:明朝雲南道監察御史|Category:明朝雲南道監察御史]]
[[Category:諡忠節|Category:諡忠節]]