'''陸燦'''（{{bd|？||1639年||}}），[[表字|字]]'''振玉'''，[[浙江|浙江]][[嘉興府|嘉興府]][[平湖縣|平湖縣]]人，[[明朝|明朝]]政治人物。

==生平==
[[崇禎|崇禎]]七年（1634年）甲戌科[[進士|進士]]，授山東[[濟南府|濟南府]][[推官|推官]]，九年丙子分考，得士六人，[[趙進美|趙進美]]以垂髫冠齊魯。監生宋玉鋐兄弟坐盗誣舉家，系狱數載，屡叩登聞不得白，燦獨察其冤，且廉知真盗系廠狱，因請復鞫，悉反其案釋之。莅任三年，釋殊死重囚七人，城旦以下十余人。十一年戊寅（1638年）十二月，清兵破[[居庸關|居庸關]]南下，[[山東|山東]]大震，巡撫[[颜继祖|颜继祖]]率師次[[德州|德州]]，总监太监[[高起潜|高起潜]]以兵駐[[臨清|臨清]]、[[濟寧|濟寧]]間，[[濟南|濟南]]告急，巡按[[宋學朱|宋學朱]]適出巡[[章丘|章丘]]，急策騎馳至，閲城中兵惟土兵五百。及調莱兵七百，率司道嬰城固守。清兵築長圍三面困之，援兵不至，十二年己卯（1639年）正月二日黎明城陷，巡按御史宋學朱殉國死之，有人勸陸燦出逃，燦瞋目曰：「城存與存，城亡與亡，勿顧我。」遂死之，闔門皆遇難<ref>《平湖縣志》</ref>。

==引用==
{{reflist}}

==參考文獻==
*嘉慶《平湖縣志》·卷七·選舉
*嘉慶《平湖縣志》·卷九·人物

{{崇禎七年甲戌科殿試金榜}}
{{明朝人物小作品}}
[[Category:陸姓|C]]
[[Category:平湖人|Category:平湖人]]
[[Category:明朝濟南府推官|Category:明朝濟南府推官]]