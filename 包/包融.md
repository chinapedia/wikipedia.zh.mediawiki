{{noteTA
|1=zh-hans:于休烈; zh-hant:于休烈;
}}
'''包融'''（{{bd|695年||764年||}}），生于润州延陵（今江苏省丹阳市），唐朝著名诗人。与[[于休烈|于休烈]]、贺朝、万齐融为文词之友。 开元初，与[[贺知章|贺知章]]、[[张旭|张旭]]、[[张若虚|张若虚]]皆有名，号“吴门四士”。[[张九龄|张九龄]]引为怀州司户，迁集贤直学士、大理司直。有《包融诗》一卷。其子包何、包佶，世称“二包”，各有集。

==历史记载==
*于休烈，河南人也……自幼好学，善属文，与会稽[[贺朝|贺朝]]、[[万齐融|万齐融]]、延陵包融为文词之友，齐名一时。（《[[旧唐书|旧唐书]]》卷一百五十三《于休烈传》）
*先是，神龙中，知章与越州[[贺朝|贺朝]]、万齐融，扬州张若虚、邢巨，湖州包融，俱以吴、越之士，文词俊秀，名扬于上京。朝万止山阴尉，齐融昆山令，若虚兖州兵曹，巨监察御史。融遇张九龄，引为怀州司户、集贤直学士。数子人间往往传其文，独知章最贵。(《旧唐书》卷一百九十《文苑》中《贺知章传》)
*佶字幼正，润州延陵人。父融，集贤院学士，与贺知章、张旭、张若虚有名当时，号"吴门四士"。(《[[新唐书|新唐书]]》卷一四九《刘晏传》)
*《包融诗》一卷。润州延陵人。历大理司直。二子何、佶齐名，世称“二包”。何，字幼嗣，大历起居舍人。融与[[储光羲|储光羲]]皆延陵人；曲阿有馀杭尉丁仙芝、缑氏主簿蔡隐丘、监察御史蔡希周、渭南尉蔡希寂、处士张彦雄张潮、校书郎张晕、吏部常选周瑀、长洲尉谈，句容有忠王府仓曹参军殷遥、硖石主簿樊光、横阳主簿沈如筠，江宁有右拾遗孙处玄、处士徐延寿，丹徒有江都主簿马挺、武进尉申堂构，十八人皆有诗名。[[殷璠|殷璠]]汇次其诗，为《丹杨集》者。（《新唐书》卷六十六《志》第五十《艺文》四）
*融，延陵人。开元间仕历大理司直。与参军殷遥、[[孟浩然|孟浩然]]交厚，工为诗。二子何、佶，纵声雅道，齐名当时，号二包。有诗一卷行世。夫人之于学，苦心难；既苦心成业难，成业者获名不朽，兼父子兄弟间尤难。历观唐人父子如三包、六窦，张碧、张瀛，[[顾况|顾况]]、非熊，章孝标、章碣；公孙如[[杜审言|杜审言]]、[[杜甫|杜甫]]，[[钱起|钱起]]、钱珝，[[温庭筠|温庭筠]]、温宪；兄弟如[[皇甫冉|皇甫冉]]、[[皇甫曾|皇甫曾]]，李宣古、李宣远，姚系、姚伦等，皆联玉无瑕，清尘远播。芝兰继芳，重难改于父道；骚雅接响，庶不慊于祖风。四难之间，挥尘之际，亦可以为美谈矣。（元·辛文房《唐才子传·包融传》 ）

==作品==

'''酬忠公林亭'''

江外有真隐，寂居岁已侵。
结庐近西术，种树久成阴。
人迹乍及户，车声遥隔林。
自言解尘事，咫尺能辎尘。
为道岂庐霍，会静由吾心。
方秋院木落，仰望日萧森。
持我兴来趣，采菊行相寻。
尘念到门尽，远情对君深。
一谈入理窟，再索破幽襟。
安得山中信，致书移尚禽。

'''登翅头山题俨公石壁'''

晨登翅头山，山曛黄雾起。
却瞻迷向背，直下失城市。
暾日衔东郊，朝光生邑里。
扫除诸烟氛，照出众楼雉。
青为洞庭山，白是太湖水。
苍茫远郊树，倏忽不相似。
万象以区别，森然共盈几。
坐令开心胸，渐觉落尘滓。
北岩千余仞，结庐谁家子？
愿陪中峰游，朝暮白云里。

'''赋得岸花临水发'''

笑笑傍溪花，丛丛逐岸斜。
朝开川上日，夜发浦中霞。
照灼如临镜，丰茸胜浣纱。
春来武陵道，几树落仙家？

'''和陈校书省中玩雪'''

芸阁朝来雪，飘摇正满空。
褰开明月下，校理落花中。
色向怀铅白，光因翰简融。
能令草玄者，回思入流风。

'''和崔会稽咏王兵曹厅前涌泉势'''

茂德来征应，流泉入咏歌。
含灵符上善，作字表中和。
有草恒垂露，无风欲偃波。
为看人共水，清白定谁多？

'''阮公啸台'''

荒台森荆杞，蒙笼无上路。
传是古人迹，阮公长啸处。
至今清风来，时时动林树。
逝者共已远，升攀想遗趣。
静然荒榛间，久之若有悟。
灵光未歇灭，千载知仰慕。

'''送国子张主簿'''

湖岸缆初解，莺啼别离处。
遥见舟中人，时时一回顾。
坐悲芳岁晚，花落青轩树。
春梦随我心，悠扬逐君去。

'''武陵桃源送人'''

武陵川径入幽遐，
中有鸡犬秦人家。
先时见者为谁耶？
源水今流桃复花。

== 參考書目 ==
*《[[唐才子传|唐才子传]]·包融传》

{{DEFAULTSORT:B}}
[[Category:唐朝官员|Category:唐朝官员]]
[[Category:丹陽人|Category:丹陽人]]
[[Category:包姓|R融]]