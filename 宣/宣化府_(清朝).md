'''宣化府'''，[[清朝|清朝]]时设置的[[府_(行政区划)|府]]，今[[河北省|河北省]][[張家口市|張家口市]]。1913年省。

== 历史 ==

[[康熙|康熙]]三十二年（1693年）改[[宣府|宣府]]置，[[治所|治所]]在[[宣化县|宣化县]]。辖境相当今[[河北省|河北省]]西北部内外[[长城|长城]]间地。宣化府评价：冲，繁，难。隶口北道。明，宣府镇。[[顺治|顺治]]八年（1651年），裁宣府巡抚。十年，并卫所官。领宣府等十县。降[[延庆州|延庆州]]、[[保安州_(元朝)|保安州]]属之。康熙三年（1664年），改怀隆道为[[口北道|口北道]]，与总兵并驻此。四年，隶[[山西省|山西省]]，寻复。七年，裁万全都司。三十二年为府。巡抚[[郭世隆|郭世隆]]疏改，置八县。后割山西省[[蔚州_(北魏)|蔚州]]来隶。[[光绪|光绪]]三十年（1904年），复割[[承德府|承德府]]的[[围场厅|围场厅]]来隶。最终领一厅（围场厅），三州（蔚州、延庆州、保安州），七县（[[宣化县|宣化县]]、[[赤城县|赤城县]]、[[万全县|万全县]]、[[龙门县_(唐朝)|龙门县]]、[[怀来县|怀来县]]、[[西宁县_(康熙)|西宁县]]、[[怀安县|怀安县]]）。

== 行政区划 ==

{| border="2" cellpadding="4" cellspacing="1" style="background: #f9f9f9;font-size:95%; border: 1px #aaa solid; border-collapse: collapse;"
|- bgcolor="#B0C4DE" align="center"
!width=8%|行政区划名
!width=10%|现在地名
!简介
!备注
|-
||[[宣化县|宣化县]]||||冲，繁，难。倚。明，[[宣府前卫|宣府前卫]]。顺治中，省左右卫入之，为宣府镇治。康熙三十二年，改置为府治。北有东望山，西西望山。西有洋河自怀安入，左纳清水河、柳河川、泥河，东南入怀来。其南桑乾河自西宁入，数错出，於怀来合洋河，复入，迳府境。镇二：鸡鸣堡、深井堡。有守备，康熙中裁。有华稍营巡检司。宣化、[[鸡鸣驿|鸡鸣]]二驿。又递二。军站五。||
|-
||[[赤城县|赤城县]]||||简。府东北七十里。明，赤城堡。旧为上北路。康熙三十二年改置。又以滴水崖、云州、镇安、马营、镇宁五堡入之。赤城山城。东北：白河自独石入，南流出龙河峡，一曰龙门川，侧城东南，合大石门水，亦曰赤城河。又得翦子岭东、浩门岭西水，屈东南，右纳龙门河，左得红沙梁水，入延庆。营二：独石左、独石右。口七：镇宁、松树、马营、君子、镇安五堡，龙门所、滴水崖。顺治中，改参将置守备滴水崖。雍正中，改守备置都司。镇十一：新镇楼、云州堡，及北栅、东栅、西栅、盘道、塘子、清平镇岭、四望、砖墩、野鸡九口。驿二：云州、赤城。||
|-
||[[万全县|万全县]]||||冲，繁，难。府西北七十五里。明，万全右卫。旧为西路，康熙三十二年改置。西北有野狐岭、荨麻岭，今譌洗马林。西有洋河自怀安入，左纳孙才沟，西沙河、新河、东沙河，仍入之。西有爱阳河。东有清水河自张家口入，合臭滩、黄土梁水，南入宣化。营二：万全、张家口。有副将。光绪七年，移[[多伦厅|多伦厅]]，惟都司驻。口五：镇口台、神威台、洗马林、新河、膳房堡。有军站五。||
|-
||[[龙门县_(唐朝)|龙门县]]||||简。府东北百里。明，龙门卫。旧为下北路。康熙三十二年改。又以葛峪、赵川、雕鹗、长安岭四堡入之。西有龙门山，龙门河出其北麓，迳城南而东，左得翦子岭西、浩门岭南水，入赤城。西有小清水河，自张家口分入而合，曰柳河川。又有泥河，并入宣化。营一：龙门路。口二：葛峪堡、赵川堡。镇八：安边、静楼、墩镇、冲台、盘道、宜台六口，常峪镇、雕鹗堡。长安岭堡并有驿，雍正中，岭置都司，后裁。有军站二。
||
|-
||[[怀来县|怀来县]]||||冲，繁。府东南百五十里。明，怀来卫。旧为东路。康熙三十二年改。又以保安卫及土木、榆林二堡入之。南有军都山。西有桑乾河，自宣化入，再错出复入，会洋河，北支也。折东南，右得矾山水，左有右河，至合河口会妫河，其东支也。又南入宛平，为卢沟河。二镇：保安城，雍正中改参将置都司；矾山堡，守备驻。有沙城堡巡司。土木、榆林二驿。军站四。||
|-
||[[蔚州_(北魏)|蔚州]]||||冲，疲，难。府西南二百四十里。雍正六年自山西大同来隶。有卫。康熙三十二年改。乾隆二十二年省入。东南：笄头山，一曰磨笄山。西有壶流河，自山西广灵入，再错出复入。左右得乾沙河，九折，北合定安河、会子河、扶桑泉诸水，入西宁。三镇。黑石岭即飞狐岌，有神道沟巡司，康熙中裁，以吏目兼理。又岔口、桃花堡，三递。||
|-
||[[西宁县_(康熙)|西宁县]]||||简。府西南二百里。康熙三十二年以明顺圣东、西二城置。东南有榆林山、月神山。西有桑乾河，古湿水，自山西天镇入。有小庄渠，乾隆十年导。又东，左纳虎沟河，合五里河、汊河、西沙河，至小河口会壶流河。有顺圣川镇。东城、西城二递。||
|-
||[[怀安县|怀安县]]||||冲，繁。府西少南百二十里。明，怀安卫。康熙三十二年改。又省万全左卫及所辖柴沟堡、西洋河堡入之。西北：花山。南：讬台谷。水沟口河自山西天镇入，合谷水，自洪塘沟东北注洋河。东洋河自张家口入，会西洋河、南洋河，曰洋河，亦曰燕尾河，错出复入，合水沟口河。营一：柴沟堡，巡司驻。口二：东洋河、西洋河。有左卫城、西洋河堡、水关台、镇口台四镇。怀安、万全二驿。军站四。||
|-
||[[延庆州|延庆州]]||||冲，难。府东少南二百里。旧隶宣府镇为东路。顺治末，省永宁县入卫。康熙三十二年改。乾隆二十六年，又省延庆卫及所辖五千户所入之。北：阪泉山。东北：独山。南：八达岭。北：白河自赤城入，复入独石口。妫河出州东北，伏流复出为黄龙潭，合龙湾水，环城，合沽河、蔡河、黑龙河，入怀来。镇五：石硖峪、营盘口、小水口、镇安堡、千家店。口四：周四沟堡、四海冶堡、柳沟城、[[八达岭|八达岭]]。东有永宁城巡司。居庸驿。军站一。||
|-
||[[保安州_(元朝)|保安州]]||||简。府东南六十里。旧隶宣府镇为东路。康熙三十二年改。南：涿鹿山、桥山。西南：釜山、历山。东南：羹颉山。有泉湛而不流，古阪泉也。西：桑乾河自宣化错入，再错怀来入之，导为五渠。有马水口镇。有递。||
|-
||[[围场厅|围场厅]]||[[围场满族蒙古族自治县|围场满族蒙古族自治县]]||冲，繁，疲，难。西北三十二里，正副总管驻。本内蒙古[[卓索圖盟|卓索图]]、[[昭烏達盟|昭乌达]]东二盟地。康熙中，进为[[木兰围场|围场]]，曰木兰，国语“哨鹿”也。光绪二年置厅。三十年自[[承德府|承德府]]来隶，兼有府、赤峰西北、丰宁东北境。在内蒙古各部落之中，周千三百里，广三百里，袤二百里，并有奇。四界表识曰“[[柳条边|柳条边]]”。道二，并自波罗河屯入。东崖口，一曰石片子，西济尔哈朗图。旧制以八月[[木兰秋狝|秋狝]]，东入则西出，西入则东出，岁以为常。场都六十有九，以八旗分守於内，旗各营房一、卡伦五。镶黄旗营房在奇卜楚高，为北之东，其卡伦曰赛堪达巴罕色钦，曰阿鲁色埒，曰阿鲁呼鲁苏台，曰英格，曰拜甡图。正白旗营房在纳林锡尔哈，为东之南，其卡伦曰巴伦昆得伊，曰乌拉台，曰锡拉诺海，曰诺林锡尔哈，曰格尔齐老。镶白旗营房在什巴尔台，为南之东西间，其卡伦曰噶海图，曰卓索，曰什巴尔台，曰麻尼图，曰博多克。正蓝旗营房在石片子，为南之东，其卡伦曰木垒喀喇沁，曰古都古尔，曰察罕紥克，曰汗特穆尔，曰纳喇苏图紥巴。正黄旗营房在锡拉紥巴，为北之西，其卡伦曰库尔图陀罗海，曰纳喇苏图和硕，曰沙勒当，曰锡拉紥巴，曰锡拉紥巴色钦。正红旗营房在扣肯陀罗海，为西之北，其卡伦曰察罕布尔噶苏台，曰阿尔撒朗鄂博，曰麻尼图布拉克，曰齐呼拉台，曰布哈浑尔。镶红旗北营房在苏木沟，为西之南，其卡伦曰海拉苏台，曰姜家营，曰西燕子窝，曰郭拜，曰和罗博尔奇。镶蓝旗营房在海拉苏台，为南之西，其卡伦曰朱尔噶岱，曰苏克苏尔台，曰卜克，曰东燕子窝，曰卓索沟。有西图巡检司。厅驿一。||
|-
|}

== 参考资料 ==
*《[[清史稿|清史稿]]  志二十九 地理一》

{{直隸省行政區劃|nocat}}
[[Category:清朝的府|Category:清朝的府]]
[[Category:河北的府|Category:河北的府]]
[[Category:北京的府|Category:北京的府]]
[[Category:张家口行政区划史|Category:张家口行政区划史]]
[[Category:承德行政区划史|Category:承德行政区划史]]
[[Category:1693年建立|Category:1693年建立]]
[[Category:1690年代建立的行政区划|Category:1690年代建立的行政区划]]
[[Category:1913年废除的行政区划|Category:1913年废除的行政区划]]