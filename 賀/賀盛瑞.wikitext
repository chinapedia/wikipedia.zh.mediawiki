'''賀盛瑞'''（{{bd|1553年||1615年||}}），字'''太徽'''，號'''鳳山'''，[[河南|河南]][[衛輝府|衛輝府]][[获嘉县|获嘉县]]人。[[明朝|明朝]]政治人物、[[進士|進士]]出身。

== 生平 ==
[[万历|万历]]十三年（1585年）乙酉科河南鄉試第四名舉人，十七年（1589年）己丑科進士，授工部屯田司主事，修[[明景陵|明景陵]]，继修[[明献陵|明献陵]]及永宁长公主坟，省帑金以万计。迁营缮司郎中，适有乾清、坤宁两宫之役，事体既钜，经费尤繁，营求请托，弊窦千端。盛瑞身任大工，遏巨璫，抗政府，全神筹画，比竣役，实省在库银九十三万两有奇。二十六年，出爲湖廣參議兼僉事，寻调陕西，俱未赴，竟以敛怨中己亥察典，谪知[[泰州|泰州]]，未任，丁父艱。服闋，补[[泽州|泽州]]。盛瑞离部后，内臣有手批缮郎帽核目者，郎怒曰：贺某在，汝輩敢尔？内臣笑曰：贺某不要钱，汝亦不要钱耶？其清介服人如此。泽多宗人为害，盛瑞至，接之以礼而威之以法，皆敛戢。俗尚奢，一切严禁之。祭十八岁殉夫烈妇郎氏，请于上，旌其庐。建文场于泽，请学使者按临之，泽士称便。其他减粮清讼，善政甚多。三十五年再谪长芦运司判官，四十一年稍迁刑部福建司主事，谢职归，尋卒。盛瑞孝友天成，厚姻族，好施与，居乡数十年，未尝与人有毫发争。而性率真，无委曲，故往往困踬云<ref>《永城县志》</ref>。子[[贺仲轼|贺仲轼]]。

== 家族 ==
祖贺春，父贺国清，以子貴封工部营缮司郎中。母王氏、继母崔氏，皆封安人。

== 参考资料 ==
{{reflist}}

{{萬曆十七年己丑科殿試金榜}}

{{Authority control}}

{{DEFAULTSORT:Sheng盛}}
[[Category:贺姓|S]]
[[Category:获嘉人|Category:获嘉人]]
[[Category:萬曆十三年乙酉科舉人|Category:萬曆十三年乙酉科舉人]]
[[Category:明朝工部主事|Category:明朝工部主事]]
[[Category:明朝工部郎中|Category:明朝工部郎中]]
[[Category:明朝泽州知州|Category:明朝泽州知州]]
[[Category:明朝刑部主事|Category:明朝刑部主事]]


{{明朝人物小作品}}