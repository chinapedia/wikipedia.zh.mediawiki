'''竇儼'''（{{bd|919年||960年||竇俨}}），字'''望之'''。[[五代|五代]]和[[宋|宋]]初[[薊州|薊州]][[漁陽|漁陽]]（今[[天津市|天津市]][[薊縣|薊縣]]）人。

[[竇禹鈞|竇禹鈞]]次子。[[後晉|後晉]][[天福_(后晋)|天福]][[進士|進士]]。[[竇儀|竇儀]]之弟。歷任[[後晋|後晋]][[後漢|後漢]][[後周|後周]]，屢任史館之職。[[北宋|北宋]]初年任[[禮部侍郎|禮部侍郎]]，祭祀樂章[[宗廟|宗廟]][[諡號|諡號]]多由竇儼所定。<ref>宋史 卷二百六十三 列傳第二十二，竇儼 （據百衲本）：儼字望之，幼能屬文。既冠，舉晉天福六年進士，辟滑州從事。府罷，授著作佐郎、集賢校理，出為天平軍掌書記，以母憂去職。服除，拜左拾遺。開運中，諸鎮恣用酷刑，儼上疏曰：「案名例律，死刑二，絞、斬之謂也。絞者筋骨相連，斬者頭頸異處，大辟之目，不出兩端。淫刑之興，近聞數等，蓋緣外地不守通規，或以長釘貫人手足，或以短刀臠人肌膚，遷延信宿，不令就死。冤聲上達，和氣有傷，望加禁止。」從之。<br>儼仕漢為史館修撰。周廣順初，遷右補闕，與賈緯、王伸同修晉高祖少帝、漢祖三朝實錄。改主客員外郎、知制誥。時儀自閣下入翰林，兄弟同日拜命，分居兩制，時人榮之。俄加金部郎中，拜中書舍人。<br>顯德元年，加集賢殿學士，判院事。父憂去職，服闋，復舊官。時世宗方切於治道，儼上疏曰：「歷代致理，六綱為首：一曰明禮，禮不明則彝倫不敘。二曰崇樂，樂不崇則二儀不和。三曰熙政，政不熙則羣務不整。四曰正刑，刑不正則巨姦不懾。五曰勸農，農不勸則資澤不流。六曰經武，武不經則軍功不盛。故禮有紀，若人之衣冠；樂有章，若人之喉舌；政有統，若人之情性；刑有制，若人之呼吸；農為本，若人之飲食；武為用，若人之手足。斯六者，不可斯須而去身也。陛下思服帝猷，寤寐獻納，亟下方正之詔，廓開藝能之路。士有一技，必得自效。故小臣不揆，輒陳禮、樂、刑、政、勸農、經武之言。」世宗多見聽納。<br>南征還，詔儼考正雅樂，俄權知貢舉。未幾，拜翰林學士，判太常寺。儼校鐘磬筦蘥之數，辨清濁上下之節，復舉律呂旋相為宮之法，迄今遵用。<br>會詔中外臣僚，有所聞見，並許上章論議。儼疏曰：「設官分職，授政任功，欲為政之有倫，在位官之無曠。今朝廷多士，省寺華資，無事有員，十乃六七，止於計月待奉，計年待遷。其中廉幹之人，不無愧恥之意。如非歷試，何展公才。請改兩畿諸縣令及外州府五千戶以上縣令為縣大夫，升為從五品下。畿大夫見府尹如赤令之儀，其諸州府縣大夫見本部長如賓從之禮。郎中、員外郎、起居、補闕、拾遺、侍御史、殿中侍御史、監察御史、光祿少卿以下四品，太常丞以下五品等，並得衣朱紫。滿日，準在朝一任，約舊官遷二等。自拾遺、監察除授回日，即為起居、侍御史、中行員外郎。若前官不是三署，即罷後一年方得求仕。如此，則士大夫足以陳力，賢不肖無以駕肩，各繫否臧，明行黜陟，利民益國，斯實良規。」又以為：「家國之方，守穀帛而已，二者不出國而出於民。其道在天，其利在地，得其理者蕃阜，失其理者耗嗇。民之顓蒙，宜有勸教。請於齊民要術及四時纂要、韋氏月錄中，采其關於田蠶園圃之事，集為一卷，鏤板頒行，使之流布。」疏奏不報。<br>宋初，就轉禮部侍郎，代儀知貢舉。當是時，祠祀樂章、宗廟諡號多儼撰定，議者服其該博。車駕征澤、潞，以疾不從。卒，年四十二。<br>儼性夷曠，好賢樂善，優遊策府凡十餘年。所撰周正樂成一百二十卷，詔藏於史閣；其通禮未及編纂而卒。有文集七十卷。儼與儀尤為才俊，對景覽古，皆形諷詠，更迭唱和至二百篇，多以道義相敦勵，並著集。<br>儼顯德中奉使荊南。荊南自唐季以來，高氏據有其地，雖名藩臣，車服多僭侈踰制，以至司賓賤隸、候館小胥，皆盛服彯纓，與王人亢禮。儼諷以天子在上，諸侯當各守法度，悉令去之，然後宣達君命。<br>尤善推步星曆，逆知吉凶。盧多遜、楊徽之同任諫官，儼嘗謂之曰：「丁卯歲五星聚奎，自此天下太平，二拾遺見之，儼不與也。」又曰：「儼家昆弟五人，皆登進士第，可謂盛矣，然無及相輔者，唯偁稍近之，亦不久居其位。」卒如其言。儼有子早卒，以姪說為嗣。</ref>

==參考書目==
{{reflist}}
* 《[[宋史|宋史]]·卷二百六十三 列傳第二十二 竇儼傳》

{{DEFAULTSORT:Dou竇}}
[[Category:宋朝政治人物|D]]
[[Category:蓟州人|D]]
[[Category:窦姓|Y]]