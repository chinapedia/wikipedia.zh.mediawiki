{{noteTA
|1=种
}}
'''种岱'''，字'''公祖'''，[[東漢|東漢]][[大司農|大司農]][[种暠|种暠]]之子，舉[[孝廉|孝廉]]、[[茂才|茂才]]，官至[[議郎|議郎]]。

== 記載 ==
與[[李固|李固]]子[[李燮|李燮]]同征[[議郎|議郎]]，燮聞岱卒，痛惜甚，乃上書求加禮於岱，曰：「臣聞仁義興則道德昌，道德昌則政化明，政化明而萬姓寧。伏見故處士种岱，淳和達理，耽悅《詩》、《書》，富貴不能回其慮，萬物不能擾其心。稟命不永，奄然殂殞。若不槃桓難進，等輩皆已公卿矣。昔先賢既沒，有加贈之典，《[[周禮|周禮]]》盛德，有銘誄之文，而岱生無印綬之榮，卒無官諡之號。雖未建忠效用，而為聖恩所拔，遐邇具瞻，宜有異賞。」朝廷竟不能從。

== 家庭 ==
*父：[[种暠|种暠]]，字景伯，[[河南|河南]][[洛陽|洛陽]]人，官至[[大司農|大司農]]。
*弟：[[种拂|种拂]]，字穎伯。初為[[司隸從事|司隸從事]]，拜[[宛|宛]]令。時，[[南陽郡|南陽郡]]吏好因休沐，遊戲市-{里}-，為百姓所患。拂出逢之，必下車公謁，以愧其心，自是莫敢出者。政有能名，累遷[[光祿大夫|光祿大夫]]。[[初平_(年号)|初平]]元年（190年），代[[荀爽|荀爽]]為[[司空|司空]]。明年，以地震策免，復為[[太常|太常]]。
*侄：[[种劭|种劭]]，字申甫，[[种拂|种拂]]之子，[[漢獻帝|漢獻帝]]時官至[[侍中|侍中]]。

== 參考 ==
*《[[後漢書|後漢書]]·卷五十六第四十六·張王种陳列傳》

{{DEFAULTSORT:Z种岱}}

[[Category:東漢政治人物|Category:東漢政治人物]]
[[Category:种姓|Category:种姓]]