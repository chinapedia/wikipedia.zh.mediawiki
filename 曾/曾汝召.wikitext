'''曾汝召'''（{{bd|？||？|catIdx=}}），字'''澹甫'''，号'''棠芾'''（棠棐），[[江西|江西]][[赣州府|赣州府]][[龙南县|龙南县]]人，[[明朝|明朝]]政治人物、同进士出身。

== 生平 ==
万历二十五年（1597年）丁酉科江西乡试舉人<ref>《江西通志》</ref>，萬曆二十九年（1601年）辛丑科進士，次年授[[吴县|吴县]]知县。萬曆三十五年（1607年）升礼部主事，选刑科给事中，上疏请禁左道，以白莲、无为等教跨郡连州，风纪重臣若[[汪可受|汪可受]]等修斋念佛，愚惑黔首，畿辅之地，转相仿效，为忧滋大。顷红封教盛，宫门遂有张差。留畿自尚书[[孫鑛|孫鑛]]定乱之后，复有[[武悟空|武悟空]]等窃見禁城之内，凶盗时逞都门内外，剽掠公行，万一有心计者潜里哗外，震于呼吸，下骚辇毂，上震宫廷，有不忍言者，宜先为戒。众韪其言，泰昌元年升兵科左给事中<ref>泰昌元年十二月辛亥，升吏科给事中韦蕃、礼科周希令、兵科曾汝召、刑科暴谦贞各左给事中，蕃户科、希令、汝召、谦贞仍本科。</ref>，天启元年（1621年）升刑科都给事中<ref>天启元年八月，升兵科左给事中曾汝召、刑科左给事中暴谦贞各都给事中，汝召刑科、谦贞工科。</ref>，官至太常寺少卿<ref>天启三年八月，升刑科都给事中曾汝召为太常寺少卿，礼科左给事中周朝瑞、四川道御史张修德为太仆寺少卿，河南道御史冯三元为大理寺右寺丞。</ref>，以[[魏忠贤|魏忠贤]]柄政去職，天啟六年（1626年）被劾剥削籍爲民<ref>天启六年二月，南京江西道御史[[徐复阳|徐复阳]]疏奏：近阅邸报，诸臣在辇毂者击邪之章日上，而夺邪之旨亦日下，海内共快。微臣今敢据所知而陈之，有三人焉：一为原任太仆寺少卿曾汝召，汝召阿附党人，与杨涟、左光斗倡和，就其羽翼，移宫至谓主少国艰之时，有垂帘听政之举，不几传千古之疑乎？闯宫一案泯然无迹，政以著 先朝慈孝之美，而汝召必证其谋逆，何也？知谀奸党，而不知有 君父，汝召于是乎无人臣礼矣！今夸定策，煽邪议者俱已禠黜，而汝召顾可独贳耶？一为浙江参政[[魏士前|魏士前]]，作令贪秽有声，甑几欲破，仗熊廷弼庇护，幸逃考功法，而周嘉谟以姻戚受贿引援，俄而颍佥，俄而臬宪，夫风纪之地，岂容龌龊辈滥厕其间。今廷弼诛，嘉谟夺，士前之冰山解矣，尚晏然膴仕，何以为外吏树观型乎！一为奉旨降调之[[郝土膏|郝土膏]]，其生平罪状有降处未尽厥罪者，闻其令芮城时，赃私狼籍，邑腾怨声。天性刻薄，有谓麾其父于衙门之外，其父忿詈而归者。居乡稔恶，道路流传，有谓其造宅占佐署地基，挟制强夺官房屋，以至吓挟县官，保举署印，招摇受贿，而乡民被害具揭开单，偏贴长安，有臣若此，衣寇盗跖，真门户狼籍之尤，似不可不一问者。乞将曾汝召、魏士前、郝土膏立赐褫夺，以为党比稔恶者之戒。得旨：曾汝召阿附邪党羽翼，移宫希图定策；魏士前倚恃熊廷弼、周嘉谟，恣肆贪婪，骤跻臬宪；郝土膏作令麾亲无父，典试讪上无君；并前降处的方逢年、章允儒、顾锡畴、丁乾学、熊奋渭、李继贞都著削了籍为民，仍追夺诰命，其董承业文气稍平，姑照前旨。郝土膏赃私狼籍，仍行抚按提追，从重拟罪。</ref>。

== 家族 ==
弟曾汝宫，廪生，清顺治四年黄沙賊[[刘耀中|刘耀中]]寇乱，汝宫倡义师，从知县[[吕应夏|吕应夏]]进剿，阵亡<ref>《赣州府志》</ref>。

==参考文献==
{{reflist}}

{{萬曆二十九年辛丑科殿試金榜}}

{{Authority control}}

{{DEFAULTSORT:Zeng曾}}
[[Category:曾姓|R]]
[[Category:龙南人|Category:龙南人]]
[[Category:萬曆二十五年丁酉科舉人|Category:萬曆二十五年丁酉科舉人]]
[[Category:明朝吴县知县|Category:明朝吴县知县]]
[[Category:明朝礼部主事|Category:明朝礼部主事]]
[[Category:明朝刑科给事中|Category:明朝刑科给事中]]
[[Category:明朝兵科给事中|Category:明朝兵科给事中]]
[[Category:明朝刑科都给事中|Category:明朝刑科都给事中]]
[[Category:明朝太常寺少卿|Category:明朝太常寺少卿]]