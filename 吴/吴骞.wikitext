'''吳騫'''（{{bd|1733年||1813年|catIdx=}}），字'''槎客'''，又字'''葵裡'''，號'''兔床'''，[[海宁|海宁]]新昌里人。

雍正十一年（1733年）生，乾隆時貢生，[[陳鱣|陳鱣]]年輕時曾隨其講訓詁之學。<ref>吳騫序陳鱣《經籍跋文》言：“予與簡莊（陳鱣）孝廉，少日皆酷嗜書籍，購置不遺餘力。凡經史子集，得善本，輒互相傳觀，或手自校勘相質，蓋數十年如一日云。”</ref>篤嗜典籍，家有“拜經樓”，藏書五萬卷，<ref>《海昌備志》：“篤嗜典籍，遇善本傾囊購之弗惜。所得不下五萬卷，築拜經樓藏之。晨夕坐樓中，展誦摩挲，非同志不得登也。”</ref>“皆節衣縮食，竭平生之精力而致之者也。”<ref>《愚谷文存·桐陰日省編》</ref>有藏書印刻：“寒可無衣，飢可無食，至於書，不可一日失。”能畫工詩，[[朱文治|朱文治]]說他“早年工詩晚工畫，畫意多從詩意出”。嘉慶十八年（1813年）卒。撰有《拜經樓詩集》12卷、《續集》4卷。有子[[吴寿照|吴寿照]]、[[吳壽暘|吳壽暘]]。

吳騫與江蘇著名藏書家[[黃丕烈|黃丕烈]]為好友，時常互相抄校彼此藏書，因黃丕烈擁有宋版珍本書百種，自題其藏書室為“百宋一廛”。吳騫多宋元珍本，便自題其居曰“千元十駕”，以相匹敵，學林傳為佳話。

==注釋==
{{reflist}}

[[Category:清朝藏書家|W]]
[[Category:海宁人|Category:海宁人]]
[[Category:吳姓|Category:吳姓]]