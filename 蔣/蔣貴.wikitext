'''蔣貴'''（{{bd|1380年||1449年|catIdx=}}），字'''大富'''，[[京師|京師]][[揚州府|揚州府]][[江都|江都]]人。[[明朝|明朝]]軍事將領、定西侯。

== 生平 ==
蔣貴早年以燕山衛卒，跟從[[朱棣|朱棣]]起兵。其雄偉多力，善騎射，積功至[[昌國衛|昌國衛]]指揮同知。從大軍征[[交阯|交阯]]及北伐，遷都指揮僉事，掌[[彭城衛|彭城衛]]事<ref>《[[明史|明史]]》（卷155）：“蔣貴，字大富，江都人。以燕山衛卒從成祖起兵。雄偉多力，善騎射，積功至昌國衛指揮同知。從大軍征交阯及沙漠，遷都指揮僉事，掌彭城衛事。”</ref>。宣德二年，四川松潘諸番叛變，其充右參將，從總兵官[[陳懷|陳懷]]討伐，后進都指揮同知，鎮守[[密雲|密雲]]。宣德七年，復命為參將，佐鎮[[松潘|松潘]]。九年，再次平定叛亂，進都督同知，充總兵官，佩平蠻將軍印<ref>《[[明史|明史]]》（卷155）：“宣德二年，四川松潘諸番叛，充右參將，從總兵官陳懷討之。募鄉導，絕險而進，薄其巢。一日十數戰，大敗之。進都指揮同知，鎮守密雲。七年復命為參將，佐懷鎮松潘。明年進都督僉事，充副總兵，協方政鎮守。又明年，諸番復叛，政等分道進討。貴督兵四千，攻破任昌大寨。會都指揮趙得、宮聚兵以次討平龍溪等三十七寨，斬首一千七百級，投崖墜水死者無算。捷聞，進都督同知，充總兵官，佩平蠻將軍印，代政鎮守。”</ref>。

正統元年，晉升爲右都督。佩平虜將軍印，帥師討阿臺進犯<ref>《[[明史|明史]]》（卷155）：“英宗即位，以所統皆極邊地，奏增軍士月糧。正統元年召還，為右都督。阿臺寇甘、涼，邊將告急。命佩平虜將軍印，帥師討之。賊犯莊浪，都指揮江源戰死，亡士卒百四十余人。侍郎徐晞劾貴，朝議以貴方選軍甘州，勢不相及。而莊浪及晞所統，責晞委罪。置貴不問。”</ref>。次年，與都督趙安出涼州塞出征追討阿臺與朵兒，后獲勝。封'''定西伯'''，食祿一千二百石，給[[世券|世券]]。正統四年，代[[任禮|任禮]]鎮甘肅。次年冬，征麓川蠻思任發，召還京<ref>《[[明史|明史]]》（卷155）：“明年春，諜報敵駐賀蘭山後。詔大同總兵官方政、都指揮楊洪出大同迤西，貴與都督趙安出涼州塞會剿。貴至魚兒海子，都指揮安敬言前途無水草，引還。鎮守陝西都御史陳鎰言狀，尚書王驥出理邊務，斬敬，責貴立功。貴感奮，會朵兒只伯懼罪，連遣使入貢，敵勢稍弱。貴帥輕騎敗之於狼山，追抵石城。已，聞朵兒只伯依阿臺於兀魯乃地，貴將二千五百人為前鋒往襲。副將李安沮之，貴拔劍厲聲叱安曰：「敢阻軍者死！」遂出鎮夷。間道疾馳三日夜，抵其巢。阿臺方牧馬，貴猝入馬群，令士卒以鞭擊弓韣驚馬，馬盡佚。敵失馬，挽弓步鬥。貴縱騎蹂擊，指揮毛哈阿奮入其陣，大敗之。復分軍為兩翼，別遣百騎乘高為疑兵，轉戰八十裏。會任禮亦追敵至黑泉，阿臺與朵兒只伯以數騎遠遁，西邊悉平。三年四月，王驥以捷聞，論功封定西伯，食祿一千二百石，給世券。明年代任禮鎮甘肅。又明年冬，以征麓川蠻思任發，召還京。”</ref>。正統六年，命佩平蠻將軍印，充總兵官，與[[王驥|王驥]]帥師抵[[金齒|金齒]]，攻破木籠山七寨及馬鞍山象陣。次年封侯，益祿三百石<ref>《[[明史|明史]]》（卷155）：“六年命佩平蠻將軍印，充總兵官，與王驥帥師抵金齒。分路進搗麓川上江寨，破杉木籠山七寨及馬鞍山象陣，功皆第一。事詳《王驥傳》。明年，師還，進封侯，益祿三百石。”</ref>。正統八年，復佩平蠻將軍印，與王驥討思任發子[[思機發|思機發]]，獲勝后加歲祿五百石。其子[[蒋雄|蒋雄]]死於該役<ref>《[[明史|明史]]》（卷155）：“八年夏，復佩平蠻將軍印，與王驥討思任發子思機發，攻破其寨。明年，師還，賞賚甚渥，加歲祿五百石。是役也，貴子雄乘敵敗，帥三十人深入。敵扼其後，自刎沈於江。贈懷遠將軍、彭城衛指揮使。”</ref>。

正統十四年正月，去世，年七十歲。贈涇國公，謚武勇<ref>《[[明史|明史]]》（卷155）：“十四年正月，貴卒，年七十。贈涇國公，謚武勇。貴起卒伍，不識字，天性樸實。忘己下人，能與士卒同甘苦。出境討賊，衣糧器械常身自囊負，不役一人，臨陣輒身先之，以故所向有功。”</ref>。

== 後事 ==
其有子蔣雄、蔣義。蒋义有病不能嗣爵，由其子[[蔣琬_(明朝)|蔣琬]]繼承侯爵爵位<ref>《[[明史|明史]]》（卷155）：“子義，病不能嗣，以義子琬嗣侯。天順末，佩平羌將軍印，總兵甘肅，築甘州沙河諸屯堡。”</ref>。

==参考文献==
{{wikisource|明史/卷155}}
{{Reflist}}

[[Category:明朝侯爵|Category:明朝侯爵]]
[[Category:明朝總兵官|Category:明朝總兵官]]
[[Category:明朝都督|Category:明朝都督]]
[[Category:揚州人|Category:揚州人]]
[[Category:諡武勇|Category:諡武勇]]