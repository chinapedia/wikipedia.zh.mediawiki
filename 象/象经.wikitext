《'''象经'''》，又稱《'''三局象經'''》，公元569年，由[[北周武帝|北周武帝]]宇文邕與底下臣子替他所發明的[[北周象戲|北周象戲]]所編寫，並由[[王褒_(南北朝)|王褒]]作序《象戲經序》、[[庾信|庾信]]作《进象经赋表》、《象戲賦》，现在也只保留此三篇。

==象戲經序==
一曰天文，以觀其象天，日月星是也。二曰地理，以法其形地，水火木金土是也。三曰陰陽，以順其本，陽數為先本于天，陰數為後本於地是也。四曰時令，以正其序，東方之色青，其餘三色，例皆如之是也。五曰算數，以通其變，俯仰則為天地日月星，變通則為水火木金土是也。六曰律呂，以宣其氣，左子取未，右午取丑是也。七曰八卦以定其位，至震取兌，至離取坎是也。八曰忠孝，以敦其典，出則盡忠，入則盡孝是也。九曰君臣，以定其禮，不可以貴淩賤，直而為曲，不可以卑褻尊，隱而無犯是也。十曰文武，以率其務，武論七德，文表四教是也。十一曰禮儀，以制其則，民豐不驕，為下盡敬，進退有度，□□可法是也。十二曰觀德，以考其行，定而後求，義而後取，時然後言，樂然後笑是也。或升進以報德，義在遷善；或黜退以貶過，事在懲惡，或以沈審為貴，正其瞻視，或以徇齊為功，明其糾察，得失表於隆替，在賤畢申，怠敬彰於勸沮，處尊思屈。片善崇於拱璧，一言逾于華袞。<ref>{{Cite web |url=http://xy.eywedu.com/scfpq/06/f001.htm |title=《象戲經序》 |access-date=2012-08-10 |archive-url=https://web.archive.org/web/20130427005039/http://xy.eywedu.com/scfpq/06/f001.htm |archive-date=2013-04-27 |dead-url=yes }}</ref>

==進象經賦表==

臣某言：臣伏读圣制象经，并观象戏，私心踊跃，不胜忭舞。伏以性与天道，本绝寻求。直以悬诸日月，遂获瞻仰。九州既奠，近对河图；四辙中绳，全观玉策。未飞玄鹤，先闻金石之声；不上赤城，独见烟霞之气。置管而测，光景愈高；沈玉而观，渊泉益远。寝不自涯，课虚为赋，词非寥亮，学无雕刻。遂敢陈述，诚为厚颜。况复日之远近，本非童子所问；天之浑盖，岂是书生所谈。冒用奏闻，伏增流汗之至。<ref>{{Cite web |url=http://www.uus8.com/book/html/old/%E4%B8%AD%E5%9B%BD%E5%8F%A4%E5%85%B8%E6%96%87%E5%AD%A6%E5%A4%A7%E5%90%88%E9%9B%86/zw8-4/%E4%B8%AD%E5%9B%BD%E5%8F%A4%E5%85%B8%E5%90%8D%E5%AE%B6%E6%96%87%E9%9B%86%E5%90%88%E9%9B%86/%E3%80%8A%E5%85%A8%E4%B8%8A%E5%8F%A4%E4%B8%89%E4%BB%A3%E7%A7%A6%E6%B1%89%E4%B8%89%E5%9B%BD%E5%85%AD%E6%9C%9D%E6%96%87%E3%80%8B1.0/13/033.htm |title=《进象经赋表》 |access-date=2012-08-10 |archive-date=2014-03-02 |archive-url=https://web.archive.org/web/20140302223450/http://www.uus8.com/book/html/old/%E4%B8%AD%E5%9B%BD%E5%8F%A4%E5%85%B8%E6%96%87%E5%AD%A6%E5%A4%A7%E5%90%88%E9%9B%86/zw8-4/%E4%B8%AD%E5%9B%BD%E5%8F%A4%E5%85%B8%E5%90%8D%E5%AE%B6%E6%96%87%E9%9B%86%E5%90%88%E9%9B%86/%E3%80%8A%E5%85%A8%E4%B8%8A%E5%8F%A4%E4%B8%89%E4%BB%A3%E7%A7%A6%E6%B1%89%E4%B8%89%E5%9B%BD%E5%85%AD%E6%9C%9D%E6%96%87%E3%80%8B1.0/13/033.htm |dead-url=no }}</ref>

==象戲賦==

观夫造作权舆，皇王厥初，法凝阴于厚德，仰冲气于清虚，于是绿简既开，丹局真正，理洞研几，原穷作圣。若叩洪钟，如悬明镜。白凤遥临，黄云高映。可以变俗移风，可以莅官行政。是以局取诸乾，仍图上玄，月轮新满，日晕初圆。模羽林之华盖，写明堂之璧泉。坤以为舆，刚柔卷舒。若方镜而无影，似空城而未居，促成文之画，亡灵龟之图。马丽千金之马，符明六四之符。

于是搢笏當次，依辰就席，迴地理於方珪，转天文于圆璧。分荆山之美玉，数蓝田之珉石。南行赤水之珠，北使元山之策，居东道而龙青，出西关而马白。既舒玄象，聊定金枰，昭日月之光景，乘风云之性灵。取四方之正色，用五德之相生。从月建而左转，起黄钟而顺行。阴翻则顾兔先出，阳变则灵乌独明。

况乃豫游仁寿，行乐徽音，水影摇日，花光照林，乍披图而久玩，或开经而熟寻，虽复成之于手，终须得之于心。乃有龙独衔花，金炉浮气，月落桂垂，星斜柳坠。犹豫枢机，嫌疑泾渭，顾望回惑，心情怖畏，应对坎而冲离，忽当申而取未。<ref>{{Cite web |url=http://osj1952.com.ne.kr/interpretation/iemun/dl/ie074.htm |title=《象戏赋》  |access-date=2012-08-10 |archive-date=2014-03-02 |archive-url=https://web.archive.org/web/20140302231443/http://osj1952.com.ne.kr/interpretation/iemun/dl/ie074.htm |dead-url=no }}</ref>

==參考資料==
{{Reflist|2}}


[[Category:中國傳統擲賽遊戲|Category:中國傳統擲賽遊戲]]
[[Category:魏晉南北朝典籍|Category:魏晉南北朝典籍]]
[[Category:北周文化|Category:北周文化]]
[[Category:560年代中国|Category:560年代中国]]
[[Category:569年|Category:569年]]