'''殷文圭'''（{{bd|?||920年}}），字表儒，小字桂郎。[[池州|池州]][[青阳|青阳]]（今[[安徽|安徽]][[青阳|青阳]]）人。

生年不詳。早年在[[九華山|九華山]]刻苦勵学，所用墨砚，用到穿底。与[[杜荀鹤|杜荀鹤]]、[[顾云|顾云]]同學。[[乾寧|乾寧]]五年（[[898年|898年]]），由[[朱全忠|朱全忠]]表薦登進士第，被授予為裴樞宣諭判官、記室參軍。文圭後來與朱全忠劃清界限，全忠大怒，下令追捕不及，常對人說“措大率皆负心”，每援用文圭之事为证，<ref>[[吳任臣|吳任臣]]《[[十国春秋|十国春秋]]》：“殷文圭，池州人，一云陈州西华人，小字桂郎。居九华山苦学，所用墨池底为之穴。唐末词场请託公行，文圭与游恭独步场屋。乾宁中，昭宗幸三峰，文圭携东平王全忠表荐及第，寻为裴枢宣谕判官，至汴州，全忠复表荐之。既而文圭投启于公卿曰：‘於菟猎食，非求尺璧之珍；鶢鶋避风，不望洪钟之乐。’及南归，为多言者所发。全忠大怒，遣吏捕之不及，由是屡言‘措大负心’，每援文圭为证。”又[[路振|路振]]《[[九国志|九国志]]·拾遗》：“吴殷文圭举进士，途中遇一叟，目文圭久之，谓人曰：“向者一人，眉绿，拳必入口，神仙状也，如学道，当冲虚；不尔，有大名于天下。而文圭拳实入口，乾宁中擢第。”</ref>也為日後[[白馬之禍|白馬之禍]]種下禍根。<ref>《[[唐摭言|唐摭言]]》卷九：“既擢第，由宋汴驰过，俄为多言者所发；梁王大怒，亟遣追捕，已不及矣。然是屡言措大率皆负心，常以文圭为证，白马之诛，靡不由此也。”</ref>後擔任[[田頵|田頵]]幕客，頗受重用。<ref>《新唐书》卷一百八十九田頵本传：“頵善为治，资宽厚，通利商贾，民爱之。善遇士，若杨夔、康骈、夏侯淑、殷文圭、王希羽等皆为上客。文圭有美名，全忠、镠交辟不应。頵置田宅，迎其母，以甥事之。故文圭为尽力。”</ref>[[天复|天复]]三年（[[903年|903年]]），田頵後為[[楊行密|楊行密]]所滅，改投靠楊行密，为掌书记，行密卒後墓志铭出自其手。[[武义|武义]]元年（[[919年|919年]]），官翰林學士。<ref>[[郑文宝|郑文宝]]《江南馀载》：“殷文圭为举子时，尝经大泽，中遇大雨震电，仆乘皆踣，文圭安详如不闻。及至逆旅，从者怪之，试视文圭，两耳皆有泥封云。后为翰林学士。”</ref>著有《登龙集》十卷、《从军稿》二十卷、《笔耕》二十卷、《冥搜集》二十卷等，皆佚。<ref>《[[宋史|宋史]]·藝文志七》</ref>《[[全唐詩|全唐詩]]》存詩1卷。有子[[汤悦|汤悦]]。

==注釋==
{{reflist}}
[[category:唐朝詩人|I]]