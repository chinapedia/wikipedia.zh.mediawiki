'''八元'''是指[[伯奮|伯奮]]、[[仲堪|仲堪]]、[[叔獻|叔獻]]、[[季仲|季仲]]、[[伯虎|伯虎]]、[[仲雄|仲雄]]、[[叔豹|叔豹]]、[[季狸|季狸]]。根據史料記載，他們是[[帝嚳|帝嚳]]時候的八位“才子”，是“忠肅恭懿，宣慈惠和”的人，所以“天下之人謂之八元”。<ref>《潛夫論·五德志》：“後嗣帝嚳，代顓頊氏。其相戴十，其號高辛。厥質神靈，德行祇肅，迎逆日月，順天之則，能敘三辰以周民。作樂《六英》。世有才子八人：伯奮、仲堪、叔獻、季仲、伯虎、仲雄、叔豹、季狸，忠肅恭懿，宣慈惠和，天下之人謂之八元。”</ref><ref>《左傳·文公十八年》：「昔高陽氏有才子八人，蒼舒，隤敳，檮戭，大臨，尨降，庭堅，仲容，叔達，齊聖廣淵，明允篤誠，天下之民，謂之八愷，高辛氏有才子八人，伯奮，仲堪，叔獻，季仲，伯虎，仲熊，叔豹，季貍，忠肅共懿，宣慈惠和，天下之民，謂之八元，此十六族也，世濟其美，不隕其名，以至於堯，堯不能舉，舜臣堯，舉八愷，使主后土，以揆百事，莫不時序，地平天成，舉八元，使布五教于四方，父義，母慈，兄友，弟共，子孝，內平，外成，昔帝鴻氏有不才子，掩義隱賊，好行凶德，醜類惡物，頑嚚不友，是與比周，天下之民，謂之渾敦，少皞氏有不才子，毀信廢忠，崇飾惡言，靖譖庸回，服讒蒐慝，以誣盛德，天下之民，謂之窮奇，顓頊有不才子，不可教訓，不知話言，告之則頑，舍之則嚚，傲很明德，以亂天常，天下之民，謂之檮杌，此三族也，世濟其凶，增其惡名，以至于堯，堯不能去，縉雲氏有不才子，貪于飲食，冒于貨賄，侵欲崇侈，不可盈厭，聚斂積實，不知紀極，不分孤寡，不恤窮匱，天下之民，以比三凶，謂之饕餮，舜臣堯，賓于四門，流四凶族，渾敦，窮奇，檮杌，饕餮，投諸四裔，以禦螭魅，是以堯崩而天下如一，同心戴舜，以為天子，以其舉十六相，去四凶也，故虞書數舜之功曰，慎徽五典，五典克從，無違教也，曰，納于百揆，百揆時序，無廢事也，曰賓于四門，四門穆穆，無凶人也，舜有大功二十而為天子，今行父雖未獲一吉人，去一凶矣，於舜之功，二十之一也，庶幾免於戾乎。」</ref><ref>《史記·五帝本紀》：「昔高陽氏有才子八人，世得其利，謂之「八愷」。高辛氏有才子八人，世謂之「八元」。此十六族者，世濟其美，不隕其名。至於堯，堯未能舉。舜舉八愷，使主后土，以揆百事，莫不時序。舉八元，使布五教于四方，父義，母慈，兄友，弟恭，子孝，內平外成。」</ref><ref>《後漢書·黨錮列傳》「自是正直廢放，邪枉熾結，海內希風之流，遂共相摽搒，指天下名士，為之稱號。上曰「三君」，次曰「八俊」，次曰「八顧」，次曰「八及」，次曰「八廚」，猶古之「八元」、「八凱」也。竇武、劉淑、陳蕃為「三君」。君者，言一世之所宗也。李膺、荀翌、杜密、王暢、劉祐、魏朗、趙典、朱宇為「八俊」。俊者，言人之英也。郭林宗、宗慈、巴肅、夏馥、范滂、尹勳、蔡衍、羊陟為「八顧」。顧者，言能以德行引人者也。張儉、岑晊、劉表、陳翔、孔昱、苑康、檀敷、翟超為「八及」。及者，言其能導人追宗者也。度尚、張邈、王考、劉儒、胡母班、秦周、蕃嚮、王章為「八廚」。廚者，言能以財救人者也。」</ref>

== 注释 ==
{{wikisource|潛夫論}}
{{Reflist|2}}

==參見==
*[[帝嚳|帝嚳]]
*[[八凱|八凱]]
*[[麒麟阁十一功臣|麒麟阁十一功臣]]

[[Category:中国上古人物|Category:中国上古人物]]
[[Category:中国政治人物并称|Category:中国政治人物并称]]
[[Category:中国名数8|Category:中国名数8]]