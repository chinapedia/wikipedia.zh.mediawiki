'''施世驃'''（{{bd|1667年||1721年|catIdx=S施}}），[[表字|字]]'''文秉'''，一字'''文南'''。晋江县衙口村人<ref>{{cite book|last=泉州市地方志编纂委员会编 |first= |authorlink= |coauthors= |title=泉州市志 |publisher=中国社会科学出版社 |date=2000-5 |location=北京 |pages=第一章　人物传 |url=http://www.fjsq.gov.cn:88/showtext.asp?ToBook=3222&index=4402& |doi= |id= |isbn=7-5004-2700-X |deadurl=yes |archiveurl=https://web.archive.org/web/20090915195631/http://www.fjsq.gov.cn:88/showtext.asp?ToBook=3222&index=4402& |archivedate=2009-09-15 }}</ref>，[[祖籍|祖籍]][[河南|河南]][[固始|固始]]，[[清朝|清朝]]海軍名將[[施琅|施琅]]六子。

1668年隨父隸屬漢軍鑲黃旗。康熙二十二年（1683年），委署守備，與其父攻臺，事平敘功加左都督銜。1691年授[[山東|山東]]濟南城守營參將。康熙三十五年（1696年），从征噶尔丹。1698年遷山東臨清副將。1701年擢陞[[浙江|浙江]]定海鎮總兵。1708年陞[[廣東|廣東]]陸路提督。1712年，調[[福建|福建]][[水師提督|水師提督]]。1716年奏准臺閩水師個別洋巡，否決福建巡撫[[陳璸|陳璸]]所提臺閩二地交旗洋巡。此例遂沿為定-{制}-到清末。

1721年5月12日，[[朱一貴|朱一貴]]舉事，世驃聞訊自廈門抵澎湖，等候南澳鎮總兵[[藍廷珍|藍廷珍]]的援軍。7月9日入安平籌畫收復府治事宜，並決定以合圍的方式進勦。7月15日與藍廷珍會師臺灣府。事平，從優敘功。10月3日臺郡突遭暴雨襲擊，世驃終夜露立，遂病。卒於軍中，得年54歲。贈[[太子少保|太子少保]]，諡勇果，追一等阿达哈哈番（[[轻车都尉|輕車都尉]]）。

清史稿 卷284 施世驃傳

施世驃，字文秉，靖海侯瑯第六子。康熙二十二年，世驃年十五，從瑯下台灣，委署守備。台灣既定，以功加左都督銜，授山東濟南城守參將。三十五年，聖祖親征噶爾丹，天津總兵岳昇龍薦世驃從軍。召試騎射，命護糧運至奎素，從大將軍馬斯喀追賊至巴顏烏闌。師還，假歸葬。上褒世驃勤勞，命事畢仍還任。累遷浙江定海總兵。四十二年，上南巡，賜御書「彰信敦禮」榜。時海中多盜，世驃屢出洋巡緝，先遣裨將假商船餌盜，擒獲甚眾，斬盜渠江崙。四十六年，上南巡，詢及擒斬海盜事，溫諭嘉獎，賜孔雀翎。四十七年，擢廣東提督。五十一年，調福建水師提督。

六十年，朱一貴為亂，陷台灣。世驃聞報，即率所部進扼澎湖，總督滿保檄南澳總兵藍廷珍等以師會。眾議三路進攻。世驃謂南路打狗港在台灣正南，南風盛，不可泊；北路清風隙去府百餘里，運餉艱；度賊必屯聚中路，宜直搗鹿耳門。時台地諸將吏皆退次澎湖，惟淡水守備陳策堅守汛地。世驃遣游擊張駴等赴援，自統師出中路。選勁卒，乘小舟，載旗幟，分伏南北港。六月，抵鹿耳門。賊踞砲台以拒。世驃登樓船督戰，發砲中敵貯火藥器，火大熾，賊驚潰。眾軍齊進，兩港悉樹我軍幟。賊不敢犯，揚帆直渡鯤身。鯤身者海沙也，水淺，大舟不能過。是日海水驟漲八尺餘，舟乘風疾上，遂克安平鎮。翌日，戰，破賊。賊悉眾來犯，世驃遣守備林亮等進西港，游擊朱文等越七鯤身，自鹽埕、大井頭分道登陸趨台灣。世驃督將士指揮布陣擊賊，賊潰，遂復台灣。一貴走諸羅，諸羅民縛以獻，賊黨擒斬略盡。台灣南北兩路悉平。詔優敘，賜世驃東珠帽、黃帶、四團龍補服。未幾，以疾卒於軍。遺疏乞從父瑯葬福建，留妻子守墓，上悉許之。贈太子太保，諡勇果。雍正元年，世宗命予一等阿達哈哈番世職，以其子廷旉嗣。

世驃和易謙雅，治軍嚴明。與瑯先後平台灣，皆以六月乘海潮異漲渡師，遂以成功。

==參考資料==
{{Reflist}}

[[Category:台灣清治時期軍事人物|S]]
[[Category:清朝軍事人物|S]]
[[Category:晋江人|S]]
[[Category:施姓|L琅]]
[[Category:諡勇果|Category:諡勇果]]