{{wikisource|Category:水調歌頭|水調歌頭}}
'''水调歌头'''，[[词牌|词牌]]名。亦称《'''花犯念奴'''》、《'''元會曲'''》。此调是截取《[[水调歌|水调歌]]》大曲开头一章的创新之作。

雙調九十五字，前段九句四平韻，後段十句四平韻。

== 词牌格式 ==
<span style="font-size:smaller;">註：{{平仄|平}}表示平聲，{{平仄|仄}}表示仄聲，{{平仄|[仄]}}表示本仄可平，{{平仄|[平]}}表示本平可仄，粗體表示韻腳。</span>

{{平仄|[仄]仄[平]平仄，[仄]仄仄平'''平'''。[平]平[仄]仄平仄，[仄]仄仄平'''平'''（上六下五或上四下七）。[仄]仄[平]平[仄]仄，[仄]仄[平]平[仄]仄，[仄]仄仄平'''平'''。[仄]仄[平]平仄，[仄]仄仄平'''平'''。

[仄][平][仄]，[平][仄]仄，仄平'''平'''。[平]平[仄]仄，[平]仄[仄]仄仄平'''平'''（上六下五或上四下七，又或作仄仄平平仄仄，仄仄仄平平）。[仄]仄[平]平[仄]仄，[仄]仄[平]平[仄]仄，[仄]仄仄平'''平'''。[仄]仄[平]平仄，[仄]仄仄平'''平'''。}}

== 例詞 ==
'''[[蘇軾|蘇軾]]'''：{{Cquote|
<small>丙辰中秋，歡飲達旦，大醉，作此篇，兼懷[[子由|子由]]。</small>

明月幾時有？把酒問青天。不知天上宮闕，今夕是何年。我欲乘風歸去，又恐瓊樓玉宇，高處不勝寒。起舞弄清影，何似在人間。

轉朱閣，低綺戶，照無眠。不應有恨，何事長向別時圓？人有悲歡離合，月有陰晴圓缺，此事古難全。但願人長久，千里共嬋娟。
}}

'''[[張元幹|張元幹]]'''：{{Cquote|
戎虜亂中夏，星歷一周天。干戈未定，悲吒河洛尚腥膻。萬裏兩宮無路。政仰君王神武。願數中興年。吾道尊洙泗，何暇議伊川。

呂公子，三世相，在淩煙。詩名獨步，焉用兒輩更毛箋。好去承明讜論。照映金狨帶穩。恩與荔枝偏。回首東山路，池閣醉雙蓮。 
}}

'''[[米芾|米芾]]'''：{{Cquote|
砧声送风急，蟋蟀思高秋。我来对景，不学宋玉解悲愁。收拾凄凉兴况，分付尊中醽醁，倍觉不胜幽。自有多情处，明月挂南楼。

怅襟怀，横玉笛，韵悠悠。清时良夜，借我此地倒金瓯。可爱一天风物，遍倚栏干十二，宇宙若萍浮。醉困不知醒，欹枕卧江流。
}}

'''[[黄庭坚|黄庭坚]]'''：{{Cquote|
瑶草一何碧，春入武陵溪。溪上桃花无数，花上有黄鹂，我欲穿花寻路，直入白云深处，浩气展虹霓。只恐花深里，红露湿人衣。

坐玉石，欹玉枕，拂金徽。谪仙何处，天人伴我白螺杯。我为灵芝仙草，不为朱唇丹脸，长啸亦何为！醉舞下山去，明月逐人归。
}}

'''[[辛弃疾|辛弃疾]]'''：{{Cquote|
<small>汤朝美司谏见和，用韵为谢。</small>

白日射金阙，虎豹九关开。见君谏疏频上，谈笑挽天回。千古忠肝义胆，万里蛮烟瘴雨，往事莫惊猜。政恐不免耳，消息日边来。

笑吾庐，门掩草，径封苔。未应两手无用，要把蟹螯杯。说剑论诗余事，醉舞狂歌欲倒，老子颇堪哀。白发宁有种？一一醒时栽！
}}

'''[[辛弃疾|辛弃疾]]'''：{{Cquote|
<small>壬子三山被召，陈端仁给事饮饯席上作。</small>

长恨复长恨，裁作短歌行。何人为我楚舞，听我楚狂声？余既滋兰九畹，又树蕙之百亩，秋菊更餐英。门外沧浪水，可以濯吾缨。

一杯酒，问何似，身后名？人间万事，毫发常重泰山轻。悲莫悲生离别，乐莫乐新相识，儿女古今情。富贵非吾事，归与白鸥盟。
}}

'''汪宗臣'''：{{Cquote|候应黄锺动，吹出百葭灰。五云重压头上，潜蛰地中雷。莫道希声妙寂，嶰竹雄鸣合凤，九寸律初裁。欲识天心处，请问学颜回。

冷中温，穷时达，信然哉。彩云山外如画，送上笔尖来。一气先通关窍，万物旋生头角，谁合又谁开。官路春光早，箫落数枝梅。
}}

'''[[陈亮|陈亮]]'''：{{Cquote|
不见南师久，漫说北群空。当场只手，毕竟还我万夫雄。自笑堂堂汉使，得似洋洋河水，依旧只流东？且复穹庐拜，会向藁街逢！

尧之都，舜之壤，禹之封。于中应有，一个半个耻臣戎！万里腥膻如许，千古英灵安在，磅礴几时通？胡运何须问，赫日自当中！
}}

'''[[张孝祥|张孝祥]]'''：{{Cquote|
江山自雄丽，风露与高寒。寄声月姊，借我玉鉴此中看。幽壑鱼龙悲啸，倒影星辰摇动，海气夜漫漫。涌起白银阙，危驻紫金山。

表独立，飞霞佩，切云冠。漱冰濯雪，眇视万里一毫端。回首三山何处，闻道群仙笑我，要我欲俱还。挥手从此去，翳凤更骖鸾。
}}

== 参见 ==
* [[词_(文学)|词 (文学)]]

{{-}}
{{詞牌}}

[[Category:詞牌|Category:詞牌]]