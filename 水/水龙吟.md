'''水龙吟'''，[[词牌|词牌]]名。亦称《'''龙吟曲'''》、《'''小楼连苑'''》、《'''庄椿岁'''》。双调一百零二字，前阕四仄韵、后阕五仄韵，上去通押。

==得名==
唐玄宗以此曲隐隐有龙吟之声，又合风生水起之意，故而命名为《龙吟曲》。

相传《龙吟曲》原本脱胎于南北朝时北齐[[郑述祖|郑述祖]]创作的古琴曲，唐玄宗之后，文人多依此韵律调式填词唱和，起初所作，常与波涛、江河、云雨相关，以依“龙行带雨”之意，亦被称作《水龙吟》。

秦观有“小楼连苑横空，下窥绣毂雕鞍骤”之句，此词牌便得别名《小楼连苑》。

南宋文人方味道曾用《水龙吟》填写祝寿贺词，结尾言道：“玉树参庭，桂枝分种，香浮兰芷。看他年，接武三槐，长是伴庄椿岁。”故得名《庄椿岁》。

== 词牌格式 ==
{{平仄|
[平]平[仄]仄平平，[平]平[仄]仄平平仄。[平]平仄仄，[平]平仄仄，[仄]平[平]仄。[仄]仄平平，[平]平[仄]仄，[仄]平[平]仄。仄[平]平[仄]仄（上一下四），[平]平[仄]仄，平平仄，平平仄。

[仄]仄平平[仄]仄。仄平平、[仄]平平仄。[平]平[仄]仄，[平]平[仄]仄，[平]平[仄]仄。[仄]仄平平，[平]平[仄]仄，[平]平[平]仄。仄平平仄仄，平平仄仄，仄平平仄。
}}

== 例词 ==
===[[苏轼|苏轼]] 次韵章质夫杨花词<ref>{{Cite web |url = http://so.gushiwen.org/view_49377.aspx |title = 水龙吟·次韵章质夫杨花词原文、翻译及赏析|publisher = 古诗文网}}</ref>===
似花还似非花，也无人惜从教坠。抛家傍路，思量却是，无情有思。萦损柔肠，困酣娇眼，欲开还闭。梦随风万里，寻郎去处，又还被、莺呼起。

不恨此花飞尽，恨西园、落红难缀。晓来雨过，遗踪何在，一池萍碎。春色三分，二分尘土，一分流水。细看来，不是杨花，点点是、离人泪。

===[[辛弃疾|辛弃疾]] 登建康赏心亭===
楚天千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏杆拍遍，无人会、登临意。

休说鲈鱼堪脍，尽西风，季鹰归未？求田问舍，怕应羞见，刘郎才气。可惜流年，忧愁风雨，树犹如此！倩何人唤取，红巾翠袖，揾英雄泪。

{{詞牌}}

[[Category:词牌|Category:词牌]]
[[Category:漫画SHOW连载作品|Category:漫画SHOW连载作品]]