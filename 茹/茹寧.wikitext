{{明清人物信息框
| 姓名 = 茹寧
| 圖片名稱=  
| 圖片大小 = 220px
| 圖片說明 =  
| 最高職務 = [[四川|四川]][[鄰水縣知縣|鄰水縣知縣]]
| 國家 = 大明
| 爵位 =
| 籍貫 = [[貴州|貴州]][[貴陽|貴陽]]
| 族裔 =  
| 字號 =  
| 諡號 = 
| 出生日期 = 成化二十年十一月十一日寅時（1484年11月28日）
| 出生地點 =
| 逝世日期 =  嘉靖十九年正月三十日（1540年3月8日）
| 逝世地點 = 
| 墓葬 = 貴州城南大崖之原
| 配偶 = 劉氏（光祿少卿[[劉秉仁_(嘉靖進士)|劉秉仁]]之姑）、李氏
| 親屬 = [[茹大素|茹大素]]，父茹景和，母劉氏
| 出身 = 
*  嘉靖元年壬午科舉人
| 經歷 = 
| 著作 =  
* 《一川稿》四卷
* 《古今詩抄》二卷
* 《事物紀異》一卷
}}
'''茹寧'''{{BD|1484年|11月28日|1540年|3月8日|}}，字'''希一'''。號'''一川'''，[[貴州|貴州]][[貴陽|貴陽]]人，祖籍[[山西|山西]]澤州，嘉靖元年壬午科舉人。

== 生平==
成化二十年十一月十一日寅時（1484年11月28日）生。弘治七年（1494年），茹寧10歲，其父茹景和在[[甌寧縣|甌寧縣]]丞任上病逝，遂奉襯還貴州。弘治十二年（1499年），補弟子員，後被藩參江介聘為幕僚。嘉靖元年（1522年）與兄茹蘷同中雲南鄉試舉人。二年會試未中。任四川[[岳池縣|岳池縣]]教諭<ref>光緒《岳池縣志》卷十職官志</ref>，有建樹，為督學[[張邦奇|張邦奇]]挹獎，四年（1525年），署隣水縣事。後陞[[馬湖府|馬湖府]]敎授。十三年（1534年），陞知[[蒲江縣|蒲江縣]]事，重脩鶴山書院。嘉靖十九年正月三十日（1540年3月8日）以寒疾終。壽五十七。<ref>『浦江知縣一川茹君合葬墓誌銘
大尹始君者諱寧。寧字希一。號一川。其先山西澤州人。戶部尙書大素公之後也。尙書有子曰良甫。徙貴州。生成。成生繼宗。繼宗生伯溫。伯溫有四子。曰斌、曰忠、曰皓、曰安。皓舉正統甲子鄉試。終府同知。安任山東曹縣主簿。生景和。任甌寧縣丞。卽君之父也。娶劉氏生君於官舍。自幼穎敏不凡。弘治甲寅父卒於甌寧。年甫十歲。奉襯還。有巨人志。已未補弟子員。攻苦嗜學思亢門戶。會陽明先生開講龍塲書院。徃從之遊。於是學知所宗。每試伏諸生。藩叅蜀渝江君介延爲舘賔。里人有賄之爲解其罪者。君　然嚴詞拒之。其人慚去。嘉靖壬午以易與兄蘷同領雲南鄉薦。癸未上春官弗第。以母老就敎。補四川岳池敎諭。岳久乏科目。君設規條嚴課。會以是計偕有人。爲督學張公邦奇所挹獎。乙酉巡察。檄署隣水縣事幾一載。一芥不持。戊子龍山戴公金按屬重君學行。值某邑缺尹。䟽求補君不果。尋陞馬湖府敎授。至則以敎岳池者敎馬湖。矩矱截然。不失尺寸。代廵大梁。熊君爵首列薦剡。有趨向最正之語。甲午陞知蒲江縣事。縣故廢弛不振。至則擇便民者次第興舉。又重脩鶴山書院。群士育其中。至豪右盧翡父子武斷鄉曲。及恃強侵里社者。各置以法。不輙貸有勸其厚殖爲子孫計者。君謝之曰吾子孫賢何待遺之子。孫不賢何以遺爲。其人歎服不已。蒲學諭某者語人曰：茹尙欲廉耶。其家尙破屋數椽而已。蓋誚君父官而貧也。以𤞚直忤當道。誣其不職。銓部查歴任無貶詞。覆留試用。坐是北上送母歸省。尋丁母憂。哀幾毀絶。人稱其孝。庚子正月望前一日中寒疾。越十七日終於正寢。距所生成化甲辰十一月十一日寅時。壽五十七。所著有一川稿四卷。古今詩抄二卷。事物紀異一卷。娶劉氏。今光祿少卿諱秉仁之姑也。君爲弟子而貧。劉勤紡績佐之。惟恐君廢學。及從君宦。所在秉廉隅求不汙君。君納李氏爲側室。劉撫以恩無閒言。時子嘉方讀書稍有違觸君痛斥。劉復潛責之曰汝嬾學致父怒其得爲孝乎。甚或有小過必聞於君。及君卒。輙以墜先業戒子嘉以是子嘉力學取癸卯鄉薦其敎伊陽。歴翰林孔目。禮部司務。晉工部虞衡司員外郎。得劉之敎居多。予督殿工。劄子嘉秪役見。日每五鼓赴工。所不躭逸。已心許之。及聞劉病重。猶丁寧子嘉竭力圖報。無幾微姑息意。可不謂賢母哉。六月之六日以疾卒。距所生成化甲辰十一月十八日。壽七十有八。子五。長卽子嘉。娶陝西臨洮府楊同知之女。次某某某。女一適郡庠生李達先卒。孫男四。長鍾雲。郡庠生。娶己酉舉人蔡君某之女。次鍾瀛。娶卽光祿君女。次鍾伊。聘四川安居知縣胡君某之女。次小四尙幼。女孫一。先是君以辛丑葬貴州城南大崖之原。墓尙未誌。今子嘉扶劉柩南歸。將啟壙合葬。介光祿君具狀求予銘。予因子嘉効勞不及見工吿成而遽宅憂。不勝慨惜。遂據狀爲銘。銘曰：殖學潤身、推以育士、鐸振岳池、厥聲四起、民社攸司、貨無溢累、敎刑於家、益徵素履、天顯虞曹、暨其世美、旣失於人、取償於此』。雷禮《鐔墟堂摘稿》卷十四</ref><ref>『茹寧。按《貴州通志》。寧。貴陽人。嘉靖壬午科舉人。官知縣』。[雍正] 陳夢雷《氏族典》第六十三卷</ref>

== 参考资料 ==
{{reflist}}

{{鄰水縣知縣}}

{{Authority control}}

{{DEFAULTSORT:}}
[[Category:貴州人|Category:貴州人]]
[[Category:嘉靖元年壬午科舉人|Category:嘉靖元年壬午科舉人]]
[[Category:明朝鄰水縣知縣|Category:明朝鄰水縣知縣]]
[[Category:明朝蒲江縣知縣|Category:明朝蒲江縣知縣]]
[[Category:明朝馬湖府儒學教授|Category:明朝馬湖府儒學教授]]
[[Category:明朝岳池縣教諭|Category:明朝岳池縣教諭]]