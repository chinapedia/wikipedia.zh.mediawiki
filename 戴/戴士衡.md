'''戴士衡'''（{{bd|？||1617年||Dai戴}}），字'''章尹'''，[[莆田|莆田]]人。[[明朝|明朝]][[進士|進士]]、官吏。

[[萬曆|萬曆]]十七年中[[進士|進士]]，除[[新建|新建]][[知縣|知縣]]，擢[[吏科|吏科]][[給事中|給事中]]。[[薊州|薊州]][[總兵官|總兵官]][[王保|王保]]濫殺南方士卒，士衡極論其罪；之後彈劾石星誤國大罪。伺候因仁聖太后梓宮事，彈劾[[鄭一麟|鄭一麟]]、[[陳增|陳增]]等人<ref>《[[明史|明史]]》（卷234）：“戴士衡，字章尹，莆田人。萬歷十七年進士。除新建知縣，擢吏科給事中。薊州總兵官王保濫殺南兵，士衡極論其罪。已，請亟補言官，劾石星誤國大罪五。山東稅使陳增請假便宜得舉刺將吏，淮、揚魯保亦請節制有司，士衡力爭。仁聖太后梓宮發引，帝不親送，士衡言：「母子至情，送死大事，奈何於內庭數武地，靳一舉足勞。今山陵竣事，願陛下扶杖出迎神主，庶少慰聖母之靈，答臣民之望。」錦衣千戶鄭一麟奏開昌平銀礦。士衡以地逼天壽山，抗疏爭。皆不報。”</ref>。萬曆二十五年，因日本事彈劾[[沈惟敬|沈惟敬]]、[[楊方亨|楊方亨]]、南京工部尚書[[葉夢熊|葉夢熊]]、刑部侍郎[[呂坤|呂坤]]、[[薊遼總督|薊遼總督]][[孫幰|孫幰]]及通政參議[[李宜春|李宜春]]等人，隨後因此被貶，乃授陝西鹽課副提舉。未抵，恰逢《[[憂危竑議|憂危竑議]]》起，竟連坐遣戍<ref>《[[明史|明史]]》（卷234）：“日本封事敗，再劾星及沈惟敬、楊方亨，且列上防倭八事。多議行。俄劾南京工部尚書葉夢熊、刑部侍郎呂坤、薊遼總督孫幰及通政參議李宜春。時幰已罷，宜春自引歸，坤亦以直諫去。給事中劉道亨右坤，力詆士衡，謂其受大學士張位指。士衡亦劾道亨與星同鄉，為星報復。帝以言官互爭，皆報寢。尋劾罷文選郎中白所知。帝惡吏部郎，貶黜者二十二人，因詰責吏科朋比。都給事中劉為楫、楊廷蘭、張正學、林應元及士衡俱引罪。詔貶為楫一秩，與廷蘭等並調外。士衡得蘄州判官。無何，詔改遠方，乃授陝西鹽課副提舉。未赴，會《憂危竑議》起，竟坐遣戍。先是，士衡再劾坤，謂潛進《閨範圖說》，結納宮闈，因請舉冊立、冠婚諸禮。帝不悅。至是有跋《閨範》後者，名曰《憂危竑議》，誣坤與貴妃從父鄭承恩、戶部侍郎張養蒙、山西巡撫魏允貞、吏科給事中程紹、吏部員外郎鄧光祚及道亨、所知等同盟結納，羽翼貴妃子。承恩大懼。以坤、道亨、所知故與士衡有隙，而全椒知縣樊玉衡方上疏言國本，指斥貴妃，遂妄指士衡實為之，玉衡與其謀。帝震怒，貴妃復泣訴不已，夜半傳旨逮下詔獄拷訊。比明，命永戍士衡廉州、玉衡雷州。御史趙之翰復言：「是書非出一人，主謀者張位，奉行者士衡，同謀者右都御史徐作、禮部侍郎劉楚先、國子祭酒劉應秋、故給事中楊廷蘭、禮部主事萬建昆也。諸臣皆位心腹爪牙，宜並斥。」帝入其言，下之部院。時位已落職閑住，署事侍郎裴應章、副都御史郭惟賢力為作等解，不聽。奪楚先、作官，出應秋於外，廷蘭、建昆謫邊方，應章等復論救。帝不悅，斥位為民。”</ref>。萬曆四十五年（1617年），死於戍所。天啟年間，贈太仆少卿<ref>《[[明史|明史]]》（卷234）：“士衡等再更赦，皆不原。四十五年，士衡卒於戍所。巡按御史田生金請脫其戍籍，釋玉衡生還，帝不許。天啟中，贈太仆少卿。”</ref>。

==註釋==
{{wikisource|明史/卷234}}
{{Reflist}}

==参考文献==
*（清）[[張廷玉|張廷玉]]等，《明史》，中華書局點校本

{{萬曆十七年己丑科殿試金榜}}
{{DEFAULTSORT:Dai戴}}
[[Category:明朝給事中|Category:明朝給事中]]
[[Category:明朝新建縣知縣|Category:明朝新建縣知縣]]
[[Category:莆田人|Category:莆田人]]