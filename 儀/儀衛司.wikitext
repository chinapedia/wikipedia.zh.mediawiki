'''儀衛司'''是元明兩代護衛皇室的機構。元代儀衞司，設指揮二員，從四品；副二員，從五品；知事一員，從八品<ref>《元史》卷九十二　志第四十一下／百官八</ref>。元至正十三年六月丙申朔丙辰，詔[[皇太子|皇太子]]位下立儀衞司， 設指揮二員，給二珠金牌，副指揮二員，一珠金牌<ref>《元史》卷四十三　本紀第四十三／順帝　妥懽貼睦爾</ref>。明洪武三年置儀衞司，掌侍衞儀仗<ref>「王府護衞指揮使司，設官如京衞。王府儀衞司。儀衞正一人，正五品，儀衞副二人，從五品，典仗六人，正六品。儀衞，掌侍衞儀仗。護衞，掌防禦非常，護衞王邸。有征調，則聽命於朝。明初，諸王府置護軍府。洪武三年置儀衞司，司設正、副各一人，秩比正、副千戶；司仗六人，秩比百戶。四年改司仗為典仗。五年置親王護衞指揮使司，每王府設三護衞，衞設 左、右、前、後、中五所，所千戶二人，百戶十人。又設圍子手二所，每所千戶一人。九年罷 護軍府。建文中，改儀衞司為儀仗司，增置吏目一人。成祖初復舊制。」。《明史》卷七十六　志第五十二／職官五／王府護衞　附儀衞司</ref>。

明代共設儀衞司三十三：
* [[山東都司|山東都司]]：魯府儀衞司　德府儀衞司　涇府儀衞司　衡府儀衞司。
* [[陝西都司|陝西都司]]：秦府儀衞司　慶府儀衞司　肅府儀衞司　[[韓府儀衞司|韓府儀衞司]]。
* [[四川都司|四川都司]]：蜀府儀衞司　壽府儀衞司。
* [[廣西都司|廣西都司]]：靖江府儀衞司。
* [[河南都司|河南都司]]：周府儀衞司　唐府儀衞司　伊府儀衞司　趙府儀衞司　鄭府儀衞司　崇府儀衞司　徽府儀衞司。
* [[湖廣都司|湖廣都司]]：楚府儀衞司　荊府儀衞司　雍府儀衞司　榮府儀衞司　岷府儀衞司　吉府儀衞司。
* [[湖廣行都司|湖廣行都司]]：遼府儀衞司　襄府儀衞司　興府儀衞司。
* [[江西都司|江西都司]]：寧府儀衞司　淮府儀衞司　益府儀衞司。
* [[山西都司|山西都司]]：晉府儀衞司　瀋府儀衞司　代府儀衞司

==註釋==
{{reflist}}

[[Category:明朝衛所|Category:明朝衛所]]
[[Category:明朝軍事指揮機構|Category:明朝軍事指揮機構]]