'''趙日亨'''（{{bd|？||？|catIdx=}}），號'''貞所'''，[[雲南|雲南]][[云南府|云南府]][[安宁州|安宁州]]人，[[明朝|明朝]]政治人物。

== 生平 ==
万历十六年（1588年）戊子科雲南乡试举人，二十九年（1601年）辛丑科進士，任太常博士，选授山西道御史，巡按[[山东|山东]]。福藩之国，中使躧丈膳田，骚动连省，日亨抗疏调画得允<ref>《明神宗显皇帝实录卷之五百二十八》：万历四十三年正月乙丑，时 福府差承奉往东省丈田，所在扰害。山东巡按[[赵日亨|赵日亨]]疏言东人向苦旱，近苦水，今每亩三分，倍逾五分之额，而又以狐假者索之，必至沟殍道殣。且其地半滨海，半联辽，今中州之穷搜，全楚纷扰，芦州盐店之屑瑟，具丛众怨，而适以酼乌兽，聚者倡之，能必其不扬航操弋，与之响应乎。夫田亩不足，须丈界，至不明，须丈顷。坐派四千四百八十亩，零无尺寸亏也。额租一万三千四百五十两，零无纤毫减也。册籍具明，租户各定，有司徵不加少，中使营不加多。乞 陛下俯收清丈之命，亟停藩阉之差。每亩三分逐岁，有司徵收依期，解纳一如部议。巡抚[[钱士完|钱士完]]亦极言中使清丈之害。 上曰：福府田地既奉有明旨，自行管业，本府差官查丈田地，与册相同者查收。外近有奸民，故将膏腴藏匿，以荒芜朦胧搪抵，与册互异，岂得不行查丈，不必又来烦渎。</ref>。山东岁饥民乱，日亨奉命巡按，疏请蠲免，抚绥底定。时有监司恃妇翁为首辅，行殊不法，日亨劾之，并及首辅，由此外转川南兵备道副使<ref>《大明神宗显皇帝实录卷之五百四十四》：万历四十四年四月乙卯，河东巡按[[万崇德|万崇德]]、山东巡按赵日亨各以候代愆期，离任回籍，署都察院事刑部尚书[[李鋕|李鋕]]论奏崇德以母病归，日亨以舆疾去情，俱迫切。而崇德更甚，但御史为贞宪之官，巡方无径行之例，宜俟两臣补官之日，崇德罚俸半年，日亨降俸二级以示惩戒。从之。</ref><ref>《明神宗显皇帝实录卷之五百七十六》：万历四十六年十一月，升湖广参政施浚明为广西按察使，河南副使赵良相为山东参政，礼部郎中徐如珂为广西参政，山西道御史赵日亨为四川副使。</ref>。值奢酋叛，募死士斩叛目黄光辉，率兵解省城围，晋秩赐金，邛雅皆有祠祀之。歴升廣東右参政<ref>《明熹宗悊皇帝实录卷之二十九》：天启二年十二月，升太常寺少卿史孟麟为南京太仆寺卿，四川按察司副使赵日亨为广东布政使司右参政。</ref>、四川安绵道按察使<ref>《明熹宗悊皇帝实录卷之六十四》：天启五年十月，升贵州按察司朱芹为本省布政使司右布政使，浙江按察司副使孙枝芳为本省布政使司右参政，广东布政使司参政赵日亨为四川按察使安绵兵备道。</ref><ref>《明熹宗悊皇帝实录卷之七十三》：天启六年闰六月，升四川成都府知府李一公为本省副使管驿传道，改松潘道参政萧一甲于威茂道，贵州粮道副使史赞舜于松潘道，安绵道按察使赵日亨于下南道，加按察司佥事叚师文为右参议，威茂道参议刘可训为副使，俱照旧监军，从吏部覆四川抚按所请也。</ref>。崇祯元年（1628年）升四川右布政使<ref>《崇祯长编卷之七》：崇祯元年三月壬戌朔，升四川按察使赵日亨为本省右布政使。</ref>，三年升贵州左布政使<ref>《崇祯长编卷之三十》：崇祯三年正月，以来斯行为福建布政使，赵日亨为贵州布政使。</ref>，会以病请，门人[[张星|张星]]曰：师勲已勒岷峨，枢抚在旦夕間，何遽言归也？亨曰：年来中外任事，率植党营私，大乱将作，每思匡救，愧遐踪力微，忍逐流乎。遂以贵州左布政使致仕。著《寤歌楼集》<ref>《云南通志》</ref>。

==参考文献==
{{reflist}}

{{萬曆二十九年辛丑科殿試金榜}}

{{Authority control}}

{{DEFAULTSORT:}}
[[Category:趙姓|R]]
[[Category:安寧市人|Category:安寧市人]]
[[Category:萬曆十六年戊子科舉人|Category:萬曆十六年戊子科舉人]]
[[Category:明朝太常寺博士|Category:明朝太常寺博士]]
[[Category:明朝山西道监察御史|Category:明朝山西道监察御史]]
[[Category:明朝四川按察司副使|Category:明朝四川按察司副使]]
[[Category:明朝廣東布政使司參政|Category:明朝廣東布政使司參政]]
[[Category:明朝四川按察使|Category:明朝四川按察使]]
[[Category:明朝四川布政使|Category:明朝四川布政使]]
[[Category:明朝贵州布政使|Category:明朝贵州布政使]]