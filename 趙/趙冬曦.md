
'''趙冬曦'''（{{bd|677年||750年||}}），字仲庆<ref>《唐故国子祭酒赵君圹》：府君讳冬曦，字仲庆，博陵鼓城人也。昔秦既灭赵，迁王族於陇外，遂居天水，至魏而曲阳公崇，实启斯土，子孙家焉。五世祖讳达，高祖讳约，皆以秀才举；曾祖讳协，祖讳宝符，考讳不器，皆以进士擢；文雅之盛，弈世重晖，以至府君，克济其美。清文丽藻，发自龆年；洪笔大名，振於弱冠。中复探索□门，精意老释，脱落嚣埃，周流山泽，道以摄心，蒙以养正，吐故纳新，澄禅入定，成□□□，举□情性，亦未尝以世务为心也。或曰：全其道，含其光，怀其宝，迷其邦，独善乃可用，大则未已。由是始起，强为著书，覈王政之得失，陈理体之终始，凡十七篇。景龙中，河南黜陟使卢怀慎览而钦叹，持表上闻。天子嘉焉。虚己详问，执政者□□妒异，□赏文辞而已，奏以进士试，对策甲科。是岁调集有司，即授校书郎，旌异等也。慈州刺史倪若水举文藻绝伦，对策上中第，除右拾遗，还监察御史，以他事联及，放於岳州。岁满□恩，名家艰停；私服阕，重操本官，兼掌国史，转殿中侍御史、集贤院学士，迁考功员外郎、中书舍人、太仆少卿，以亲累贬合州刺史。历眉、濮、亳、许、宋等州刺史，弘农、荥阳、华阴等郡太守。夫忠以为心，奉上诚矣；正以行己，御下威矣。是以入侍一纪，出牧九邦，人无閒言，政有成绩。后入为国子祭酒，纵容朝请，乐天知命，泊如也。春秋七十有四，天宝九载二月丁亥薨背於西京善和里第。夫人陇西牛氏。父容，曹州长史。明诗习礼，立言迈德，慕修苹藻，躬事组紃，春秋三十有二，开元六年岳州之还也，在路遇疾，七月癸巳，薨背於襄州，以輤殡於州郭东郊。继夫人同郡崔氏。父惟珍，莫州司功参军。翚翟有光，闺门增奂，鸤鸠均养，姻族称仁。春秋廿有九，开元廿年正月辛酉薨背於合州，亦以輤殡於西京南原。粤天宝十载四月甲申，安厝於浮戏山之南麓。夫人牛氏、崔氏祔焉。合葬非古，取周公制焉，礼也。继室同祔，自潘尼始焉，礼中必有礼也。期死亡无日，匍匐墓次，铭而书之，永旌幽隧，其辞曰：於穆昭考，含和降生，罘人文园，幽探道精。先翔俊集，用晦而明，退不为亦，进殊近名。无□□□，贵岂善荣，能舒能卷，时止时行。德被人世，神游太清，为□□□，□□茕□。母氏生我劳止，藐尔，未识，孓然无恃，想望倚门， □□陟屺。□赖继武，□人如己，风树不停，永怀何已。大室严天，地中左连，浮戏！艮山雄长岗，蜿蟺□□崇，前朝后从□会同，夫□人谋启□宫，□灵□ 护始与经，永安窀穸引□□。</ref>，定州鼓城人。唐朝人。<ref>[http://www.literature.org.cn/Article.aspx?id=45558 诗国高潮的前奏-简论开元前期张说及其周围的诗人群体创作 曲景毅] {{webarchive|url=https://web.archive.org/web/20160528223621/http://www.literature.org.cn/Article.aspx?id=45558 |date=2016-05-28 }}</ref>祖父赵宝符，崇文馆学士。父赵不器，吏部郎中。不器生夏日、和璧、冬曦、安贞、居贞、彚贞、颐贞，兄弟七人举进士。自寳符至冬曦孙鄼，又五代进士。

個性放達，不屑世事。解褐为[[校书郎|校书郎]]，[[先天_(唐朝)|先天]]元年（712年），與[[韓休|韓休]]同中[[制舉|制舉]][[賢良方正科|賢良方正科]]，再舉[[藻思清華科|藻思清華科]]。歷任左拾遺。開元初年，遷監察御史，坐事流放[[岳州|岳州]]（今湖南嶽陽）。時與刺史[[張說|張說]]數賦詩相倡和，后召還復官，與秘書少監[[賀知章|賀知章]]、校書郎[[孫季良|孫季良]]、大理評事[[咸廙業|咸廙業]]等入[[集賢院|集賢院]]脩撰。累遷考功员外郎、中書舍人。終老於[[國子祭酒|國子祭酒]]。冬曦有兄弟趙夏日、和璧、安貞、居貞、頤貞、匯貞等六人，[[韋述|韋述]]的弟弟也有六人，皆擢進士第。[[中书令|中书令]]張說稱讚說：“韋趙昆季，人之杞梓。”

1980年，[[荥阳|荥阳]]刘河乡任湾村农民在村西头建砖瓦窑时，发现赵冬曦墓志一合。顶面镌刻阴文“唐故国子祭酒赵君圹”九个篆字，墓志面镌刻阴文唐代隶书志文，凡28行，满行30字。

==参考==
<references/>

{{十八學士}}

[[Category:唐朝政治人物|Z]]
[[Category:天水赵氏|Category:天水赵氏]]