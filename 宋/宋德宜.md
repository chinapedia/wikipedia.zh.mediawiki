{{明清人物信息框
| 姓名 = 宋德宜
| 原名 =
| 圖片名稱= 宋德宜.jpg
| 圖片大小 = 160px
| 圖片說明 = 清孔继尧绘，石蕴玉正书赞，谭松坡镌《宋德宜石刻像》，刻于道光七年（1827年），为《沧浪亭五百名贤像》之一。
| 最高職務 = 光禄大夫太子太傅吏部尚書文華殿大學士
| 國家 = 大清
| 爵位 =
| 籍貫 = [[南直隸|直隸]][[蘇州府|蘇州府]][[長洲縣|長洲縣]]
| 族裔 = 漢族
| 字號 = 字右之，號蓼天
| 諡號 = 文恪
| 出生日期 = 明[[天啟|天啟]]六年（1626年）
| 出生地點 = [[南直隸|直隸]][[長洲縣|長洲縣]]
| 逝世日期 = 清[[康熙|康熙]]二十六年（1687年）
| 逝世地點 = [[江南省|江南省]][[長洲縣|長洲縣]]
| 墓葬 = 
| 配偶 =
| 親屬 = （父）[[宋學朱|宋學朱]]
| 出身 = 
*順治十二年乙未科進士出身
| 經歷 = 
| 著作 =
}}

'''宋德宜'''（{{bd|1626年||1687年|catIdx=S宋}}），[[表字|字]]'''右之'''，[[號|號]]'''蓼天'''，[[江南省|江南]][[长洲县|长洲县]]（今屬[[江蘇|江蘇]][[蘇州市|蘇州市]]）人，[[清初|清初]]政治人物，[[進士|進士]]出身。官至吏部尚書文華殿大學士。

==生平==
[[顺治|顺治]]十二年（1655年）中[[进士|进士]]，选[[庶吉士|庶吉士]]，[[散館|散館]]授[[翰林院编修|翰林院编修]]。累迁[[国子监祭酒|国子监祭酒]]。

[[康熙|康熙]]间，迁[[翰林院侍读学士|翰林院侍读学士]]，歷任[[戶部|戶部]]、[[吏部侍郎|吏部侍郎]]，升[[刑部|刑部]]、[[兵部|兵部]]、[[吏部尚書|吏部尚書]]，擢[[文华殿大学士|文华殿大学士]]。卒[[諡|諡]]'''文恪'''。<ref>《清史稿·卷250》：宋德宜，字右之，江南長洲人。父學朱，明御史，巡按山東，死於難。德宜年十七，伏闕請卹，與兄德宸、弟德宏並著文譽。順治十二年，成進士，選庶吉士，授編修。累遷國子監祭酒，嚴立條教，六館師生咸敬憚之。聖祖親政，釋奠太學，御彝倫堂，命德宜東嚮坐，講周易乾卦辭，稱旨。遷翰林院侍讀學士，擢內閣學士。德宜風度端重，每奏事，輒當上意。康熙十一年，扈蹕塞外，上從容詢及江南逋賦之由，德宜極言蘇、松賦役獨重，民力凋敝，上為動容。詔明年蠲蘇、松四府錢糧之半。遷戶部侍郎，發龍江關大使李九官餽遺，上嘉其不私，褫九官職。尋調吏部。十五年，擢左都御史。時陝、甘、閩、粵漸已底定，惟吳三桂未平。德宜疏言：「三桂所恃，不過鎗砲，鎗砲專藉硝黃。硝黃產自河南、山西，必奸民圖利私販，請飭嚴禁。」上以督、撫、提、鎮稽察不嚴，下兵、刑二部嚴定處分。德宜又疏言：「頻年發帑行師，度支不繼。皇上允廷臣之請，開例捐輸。三年所入，二百萬有餘。捐納最多者，莫如知縣，至五百餘人。始因缺多易得，踴躍爭趨。今見非數年不得選授，徘徊觀望。請敕部限期停止，慎重名器。」又疏言：「沿海居民，以漁為生。佐賦稅，備災荒，而利用通商，又立市舶之制。本朝以海氛未靖，立禁甚嚴。近者日就蕩平，宜及此時招攜撫恤。沿海居民，以捕魚為業。商人通販海島，皆許其造船出海，官給印票，仿舊例輸稅。人口商貨，往來出入，咸稽核之。」事並下所司議行。十七年，疏言：「自三桂煽亂，各路統兵大將軍以下，亦有玩寇殃民，營私自便。或越省購買婦女，甚者掠奪民間財物，稍不如意，即指為叛逆。今當剋期滅賊，尤恐借端需索。請嚴飭。」上下王大臣申禁。山東提督柯永蓁縱兵鼓譟，德宜劾奏，上命逮治。孝昭皇后崩，德宜上疏請秉禮節哀，並言；「宵旰憂勤，天顏清減。昔唐太宗銳意勤學，劉洎諫以多記損心。宋儒程頤亦曰：『帝王之學，與儒生不同。』伏願紬繹篇章，略方名象數之繁，擇其有關政治、裨益身心者而討論之。稍節耳目之勞，用葆中和之德。」上嘉納焉。遷刑部尚書，調兵部。四川初定，大軍糗糧皆運自陝西，出棧道，顛踣相望，陝西民大困。工部侍郎趙璟、金鼐疏上陳，德宜因言：「大軍下雲、貴，需餉孔亟。秦、蜀互相推諉，皆由總督分設。川、陝設一總督，則痛癢相關，隨地調發，可以酌劑均平。」詔如議行。靖逆將軍張勇以甘肅防邊事重，請緩裁前此添設官兵，部臣議如所請，德宜獨謂：「當日河東有兵事，添設官兵，事平應即裁汰。將軍標下前以步兵二千名改為馬兵，今宜復原，定經制馬六步四。惟以防邊添設之兵，無可議裁。」上遣尚書折爾肯往會勇等閱核，留河州、寧夏添設兵，餘仍復原定經制，如德宜議。迨三藩平，軍中俘獲婦女，並籍旗下。德宜言宜聽收贖，所釋甚眾。調吏部。左都御史魏象樞、副都御史科爾崑等劾德宜會推江西按察使事失當，德宜疏辨，部議降五級。上以會推原令各出所見，免德宜處分。二十三年，拜文華殿大學士。重修太宗實錄成，加太子太傅。德宜嚴毅木訥，然議國家大事，侃侃獨攄所見。居官廉謹，未仕時有宅一區，薄田數頃；既貴，無所增益，門巷蕭然。二十六年，卒，諡文恪。</ref>

==著作==
修《太祖實錄》、《通鑑全書》等。有《宋文恪公詩稾》1卷、《文恪公制草》1卷、《奏議》1卷。

==家族==
父[[宋學朱|宋學朱]]，明崇禎進士，官監察御史，巡按山東，清軍破濟南時殉國。

== 參考資料 ==
{{reflist}}
*《[[清史列傳|清史列傳]]》冊1卷7，頁31-35
*[[徐乾學|徐-{乾}-學]].《光祿大夫太子太傅吏部尚書文華殿大學士加一級宋文恪公德宜行狀》.《碑傳集》冊1卷12，頁647-652

{{-}}
{{並稱|三宋|[[宋德宸|宋德宸]] · [[宋德宜|宋德宜]] · [[宋德宏|宋德宏]]}}
{{start box}}
{{s-off}}
{{succession box|[[王熙_(順治進士)|王熙]]|[[李之芳|李之芳]]|[[清朝兵部尚书列表#兵部漢尚書|兵部漢尚書]]|<small>康熙十七年十二月丙子－康熙二十一年十月丁酉<br>（1679年1月21日－1682年11月22日）</small>}}
{{succession box|[[黃機_(順治進士)|黃機]]|[[李之芳|李之芳]]|[[清朝吏部尚书列表#吏部汉尚书|吏部漢尚書]]|<small>康熙二十一年十月丁酉－康熙二十三年七月乙亥<br>（1682年11月22日－1684年8月21日）</small>}}
{{end box}}

{{順治十二年乙未科殿試金榜}}
{{DEFAULTSORT:Song宋}}
[[Category:清朝庶吉士|Category:清朝庶吉士]]
[[Category:清朝翰林|Category:清朝翰林]]
[[Category:清朝國子監祭酒|Category:清朝國子監祭酒]]
[[Category:清朝戶部侍郎|Category:清朝戶部侍郎]]
[[Category:清朝吏部侍郎|Category:清朝吏部侍郎]]
[[Category:清朝刑部尚書|Category:清朝刑部尚書]]
[[Category:清朝兵部尚書|Category:清朝兵部尚書]]
[[Category:清朝吏部尚書|Category:清朝吏部尚書]]
[[Category:清朝文華殿大學士|Category:清朝文華殿大學士]]
[[Category:蘇州人|Category:蘇州人]]
[[Category:宋姓|D德宜]]
[[Category:諡文恪|Category:諡文恪]]