'''宋珏'''（{{bd|1576年||1632年||S}}），字比玉，号荔枝仙。福建莆田人。<ref>民国《福建通志·文苑传七·清一》载：“宋珏，字比玉，莆田人。少为诸生，不能俯首帖括，以就举子尺幅，不屑与乡里衣冠相随行，斗鸡走狗，灭没里巷间。自年三十余，负笈入太学，侨寓于武林、于吴门、于金陵，滞淫不归，卒以客死。其为人也，以文章为心腑，以朋友为骨肉，以都会为第宅，以山水为园林，以诗酒为职业，以翰墨为娱戏。好为诗，才情烂漫，信腕疾书，不加持择。善八分书，规抚《夏承碑》，苍老深穆，骨格斩然。至用其意于图书，古无是也。人称为莆田派，海宁周春《论印诗》云：‘闻说莆田宋比玉，创将汉隶入图书。’画出入二米、仲圭、子久，不名一家。尝从人便面，得程嘉燧《荔枝酒歌》，寤叹慨慕，必求得其人而后已。兄事嘉燧，久而益共。其殁也，嘉燧抚之瞑，而含程宋之交，君子以为有终始也。(牧斋《初学集》、《明诗综》、《广印人传》)。”</ref>

中年流寓金陵（今江苏南京）。工书画。<ref>民国《莆田县志》卷二十九“文苑传·明”：“宋珏，字比玉，号荔枝仙人，少负才藻，踔厉风发。为诸生，不屑俯首帖括，以就举子业。年三十负笈入太学，侨居金陵、吴门、武林山水，浩然自得，尝从人便面，得程孟阳嘉燧《荔枝酒歌》，寤叹慨慕，必求得其人，以兄事之。又与李流芳交好，流芳筑垫巾楼居之。卒于吴，孟阳抚之，始瞑。钱牧斋欲引延陵赢博之义，欲窆之虞山。其家不可，卒归葬。既殁十余年，顾与治乞牧斋表其墓。自金陵来闽，访其墓而奠之。珏为诗纵横穿穴，信其手腕，出于心肾，犹无与也。善八分，规模《夏承碑》，谷山郑簠其高足也。善书而尤工画山水，出入二米、子久、仲圭，不名一家。饮酒至数斗，求画者伺其醉，出绢，听其挥洒。笔墨飞动，人以为张旭、顾恺之复生，意有所不可。虽王公大人求之，不与也。尝刻汇集蔡君谟字，刻为《古香斋帖》四卷行世。同时有林雒鼎，字定于，号迂公，师珏八分书，为入室弟子。”</ref>[[郑王臣|郑王臣]]評：“比玉诗思轩爽流逸，不在松圆（[[程嘉燧|程嘉燧]]）、檀园（[[李流芳|李流芳]]）之下。”崇祯四年（1631年），客死吴门<ref>《兴化府莆田县志》载：“客死石城，归葬于莆”。</ref>，家贫无子，[[顧夢遊|顧夢遊]]請[[钱谦益|钱谦益]]为写墓表。著有《荔枝谱》一卷、《宋比玉遗稿》。<ref>民国《福建通志》“艺文志卷六十四·集部二”载“《宋比玉遗稿》为莆田宋珏著。《渔洋诗话》云：‘比玉善八分，小诗亦工。’按：比玉，明末国子生，及交渔洋，入诸清。”</ref>

== 注釋 ==
{{reflist|2}}
[[category:清朝畫家|S]]
[[Category:莆田人|Category:莆田人]]
[[Category:宋姓|Category:宋姓]]