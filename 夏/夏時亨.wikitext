'''夏时亨'''（{{bd|1587年||1661年||}}），字'''孟嘉'''，號'''溳水'''，[[湖广|湖广]][[德安府|德安府]][[孝感县|孝感县]]民籍。明朝政治人物。

==生平==
[[天啓|天啓]]元年（1621年）辛酉科湖广鄉試舉人，二年（1622年）壬戌科進士。二月授户部主事<ref>《天啓壬戌科序齿录》：夏时亨，湖广德安府孝感县民籍，廪生，字孟嘉，號溳水，治礼记，行〇，丁亥年八月十五日生。〇〇乡试二十四名，廷试二甲二十二名。〇〇观政，二月授户部主事。曾祖福章；祖彝；父应书，庠生；生母石氏，继母王氏。永感下，兄；弟时中；时隆；时正，俱庠生。娶杨氏，继娶李氏。子㷆；焯；炜、燿、炳。</ref>，升郎中，督饷延宁，力主兴屯田。迁知[[兴化府|兴化府]]，时当大赉，亲身颁给，稽虚伍扣，存赏银八千两，充抵京运。崇祯元年三月升广西副使，十一月升河南右参政，督理粮储，革委官买粮，专责州县随徴随买，诸弊悉除。三年四月升江西按察使。五年四月起补四川副使，六年癸酉升本省参政兼副使，管屯驿，又遥摄川北道守廵事，兼视臬篆。七年甲戌流寇由兴安分路入蜀，亨扼要保宁，缮战守，随机应变，擒贼甚多，寻以病归。树寨白云山，崇祯十六年二月，闯贼突至寨下，攻五昼夜，贡生彭清典等督义勇拒却之。时吏部员外[[程良筹|程良筹]]亦移家寨内，与贡生夏㷆等同心守御，贼乗夜暗袭，则令健儿礨石击之，一发常杀数人，贼不能拔，引去。已而贼诈降潜袭，寨溃，良筹死之。十一月，贼率马步三千人来攻，时亨密令刘体缙等夜斫其营，斩首百馀级，抚按嘉之，并以良筹死事状上闻，赠荫如例，清典等授职有差。时亨卒年七十五。

== 家族 ==
子夏㷆，壬午岁贡，随父御寇有功，抚按题授监纪通判，后父丧，哭泣而殁。次子夏炜，字振叔，懐宗崇祯壬午乡举，闯贼之乱鸠乡勇于白云砦，为保御计，乡里依托保全者无算。顺治九年壬辰（1652年）岁旱，饥民聚党挟借势甚横，邑令请发兵诛之，炜投书于令，词极肫切，衆得免。性孝友，事继母无间言，抚孤侄熙臣成名。业师[[唐烈|唐烈]]卒于黔，炜捐赀归其榇。
子夏熙度，康熙三十五年丙子（1696年）举人；孙[[夏庆誉|夏庆誉]]，康熙四十四年（1705年）乙酉解元<ref>《湖广通志》</ref>。

==参考文献==
{{reflist}}

{{天啓二年壬戌科殿試金榜}}

{{Authority control}}

{{DEFAULTSORT:}}
[[Category:夏姓|S]]
[[Category:孝感人|Category:孝感人]]
[[Category:天啓元年辛酉科舉人|Category:天啓元年辛酉科舉人]]
[[Category:明朝户部主事|Category:明朝户部主事]]
[[Category:明朝户部郎中|Category:明朝户部郎中]]
[[Category:明朝兴化府知府|Category:明朝兴化府知府]]
[[Category:明朝广西按察司副使|Category:明朝广西按察司副使]]
[[Category:明朝河南布政使司参政|Category:明朝河南布政使司参政]]
[[Category:明朝江西按察使|Category:明朝江西按察使]]
[[Category:明朝四川按察司副使|Category:明朝四川按察司副使]]
[[Category:明朝四川布政使司參政|Category:明朝四川布政使司參政]]