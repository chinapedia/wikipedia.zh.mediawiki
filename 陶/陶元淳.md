'''陶元淳'''（{{bd|1646年||1698年||T}}），一作元湻，字子師，一字紫司，江南蘇州府[[常熟縣|常熟縣]]人。清初官員。

年少入都，能文章，與[[萬斯同|萬斯同]]、[[閻若璩|閻若璩]]成忘年交。<ref>《清稗類鈔·卷五十九》：陶紫笥請從此辭 陶紫笥進士元淳，江蘇人也。年少入都，能文章，尚志節，萬季野、閻百詩皆與訂忘年交。時徐乾學領史局，季野為之任考索，而頗委紫笥以文。已而為忌者所排，與徐絕。紫笥甫通籍，一日在某邸，某之子，妄人也，辱何義門於眾中，紫笥憤甚，請某出，以正誼責之。某護其子，甚不直紫笥，紫笥長揖出，且謂之曰：「明公之力，不過使陶生不為翰林，請從此辭。」已而果不與館選，出令粵之昌化，有惠政。</ref>康熙中舉[[博學宏詞|博學宏詞]]，因病不與試。康熙二十七年（1688年）戊辰科進士。康熙三十三年（1694年），授廣東[[昌化縣|昌化縣]]（今屬海南省）知縣。就職後，核定賦役，均糧於米，均役於糧。屢次乞病未果，最後因積勞卒於官。<ref>《清史稿·476卷》：陶元淳，字子師，江蘇常熟人。康熙中舉博學鴻詞，以疾不與試。二十七年，成進士，廷對，論西北賦輕而役重，東南役均而賦重，願減浮額之糧，罷無益之費。閱者以其言戇，置二甲。三十三年，授廣東昌化知縣，到官，首定賦役，均糧於米，均役於糧。裁革雜徵，自坊里供帳始，相率以力耕為業。縣隸瓊州，與黎為界，舊設土舍，制其出入，吏得因緣為奸，元淳立撤去。一權量，定法度，黎人便之。城中居人，舊不滿百家，至此戶口漸蕃。元淳時步行閭里間，周咨疾苦，煦嫗如家人。<br>瓊郡處海外，軍將多驕橫，崖州尤甚。元淳嘗署州事，守備黃鎮中以非刑殺人，游擊余虎縱不問；且貪，索黎人獻納。元淳廉得其狀，列款以上，虎私以金賄之不得，造蜚語揭之。總督石琳下瓊州總兵會訊，元淳申牘曰：「私揭不應發審，鎮臣不應侵官，必挫執法之氣，灰任事之心。元淳當棄官以全政體，不能蒲伏武臣，貽州縣羞也。」初鞫是獄，鎮中令甲士百人佩刀入署，元淳據案怒叱曰：「吾奉命治事，守備敢令甲士劫持，是藐國法也。」鎮中氣懾，疾揮去，卒定讞，論罪如律。崖人為語曰：「雖有余虎，不敵陶公一怒。」而總督卒因元淳倔彊，坐不檢驗失實，會赦免。復欲於計典黜之，巡撫蕭永藻初授事，曰：「吾初下車，便劾廉吏，何以率屬？」為言於總督，乃已。<br>元淳自奉儉約，在官惟日供韭一束。喜接諸生，講論至夜分不倦。屢乞病未果，竟以勞卒於官。昌化額田四百餘頃，半淪於海，賦不及二千，浮糧居三之一，民重困。元淳為浮糧考，屢請於上官，乞豁除，無應者。乾隆三年，元淳子正靖官御史，疏以入告，竟獲俞旨免焉。</ref>有《南崖集》4卷。

子[[陶正靖|陶正靖]]，乾隆間官監察御史。

==參考文獻==
{{reflist}}

{{康熙二十七年戊辰科殿試金榜}}
{{DEFAULTSORT:Tao陶}}

[[Category:清朝知縣|Category:清朝知縣]]
[[Category:常熟人|Category:常熟人]]
[[Category:陶姓|Y]]