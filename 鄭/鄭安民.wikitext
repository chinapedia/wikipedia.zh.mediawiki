{{明清人物信息框
| 姓名 = 鄭安民
| 原名 = 
| 圖片名稱=  
| 圖片大小 = 220px
| 圖片說明 =  
| 最高職務 = [[四川|四川]][[鄰水縣知縣|鄰水縣知縣]]
| 國家 = 大明
| 爵位 =
| 籍貫 = 贵州[[思南府|思南府]][[安化县|安化县]]
| 族裔 =  
| 旗籍 =  
| 字號 = 字敬修、心綸
| 諡號 = 
| 出生日期 = 
| 出生地點 =
| 逝世日期 =  
| 逝世地點 = 
| 墓葬 = 
| 配偶 =  
| 親屬 =   
| 出身 = 
*  浙江[[貢生|貢生]]
| 經歷 = 
| 著作 =  
*
*
*
}}
'''鄭安民'''{{BD|？年||1644年||}}，字敬修、心綸，[[貴州等處承宣布政使司|贵州]][[思南府|思南府]][[安化县|安化县]]人<ref name=":0" />，[[浙江|浙江]][[貢生|貢生]]出身，幼時隨其父辦理紫禁城三殿宇木材差事入[[貴州|貴州]]，吏部侍郎[[李鋕|李鋕]]很器重他。後捐官河東長蘆鹽運使。陞任四川鹽課提舉司提舉。崇禎二年轉任蜀王府右長史。併兼管[[龍安府|龍安府]]同知。歷任四川[[鄰水縣|鄰水縣]]、[[大竹縣|大竹縣]]、[[遂寧縣|遂寧縣]]知縣。十七年八月，賊[[張獻忠|張獻忠]]自涪陵、重慶而上。初九日攻陷成都，蜀王[[朱至澍|朱至澍]]投水死，他也跳水抱蜀王屍體一同殉難<ref>『鄭長史傳』，思南知府[[淮安|淮安]][[劉謙吉|劉謙吉]]。『鄭長史。名安民。字敬修。少侍父辦三殿木至都。少宰李旭山公誌器之。以貲貢判河東長蘆鹽運使。陞四川提舉。崇禎二年轉蜀府右長史。王官例需次五年就官。兼管龍安府同知。駐青川所。所軍三百無衣甲器械。公捐造。復募壯勇教習之。條上守禦方略。七年秋流賊小紅郎等大合衆窺川。公恐渡白水。易為衝突。乃親率所軍夜出朝入。示之有備。援兵至。賊已宵遁。疾追敗其衆。總兵羅尚文疏功陞賞有差。丁父憂。服闋。蜀王疏請仍留府中長史。左移食正四品服俸。十一年賊由川北犯省。公守城西角樓無患。十三年賊復入川北。由兩資橫杪仁壽等處。直薄成都。公守南門退賊。十五年設川東川北巡撫辦寇。川自兩被賊擾。而元氣已耗矣。公感王寵遇益隆。每燕見輒進規諄切。必言布德施惠。抑強宗。循祖制。尊欽差。重臣協。和有司。以重屏翰。王雖嘉與其言不能用。啟三上。唯唯而已。十六年九月朔。府官宴罷。隨王入至宮門。伏地號泣。直陳時勢危迫。補牘以進。王亦感泣謝之。十七年三月賊陷帝京。報聞。王與直指者論勿協時。張獻忠破荊襄。駸駸入川東。拔夔門。攻重慶。東撫陳公士奇死之。公知蜀不可保。遣僕間道歸黔。判書尾曰此身將以許國。勿為念。八月賊自涪渝而上。無有一夫加遺。撫鎮議守城。公守月城樓。賊不能下。乃踏奏凱營。至初九日黎明轟北角。城崩數丈遂陷。公疾馳王所及府門。宮奄皆狂走。曰王赴水。公入見狀。於是伏橋上泣。三叩頭躍起。大叫曰。今日肯令我王獨死此所乎。躍入橋下。抱王屍死。北撫龍公文光亦赴錦水死。直指劉公之勃同內江王至沶被縛樹射死。皆重臣且後死。公一長史官王府死於王府。炳如也。公少時。父怒召。至門忽卻。母曰兒何不速。曰吾聞命顏色不怡。姑緩受父撻耳。河東歸時。庶母何氏忤太母意。父怒逐之歸。何有娠。公切諫不從。迎返別室。生弟澤民。何尋卒。就公妻乳哺。及長登崇禎庚午鄉薦。以公父所置宅。讓澤民自為別業。凡田貨奴婢如之。任提舉時。署隣水、大竹、遂寧三縣。有廉聲。於遂寧獲交[[李如石|李如石]]先生。每見忠義相勉。嘆曰。今知人品不是一日做得。李如石先生名實。癸未進士。為長洲令。有惠政吳下。自甲申僑寓葑門。野服與農夫往還。即來仕顯位者。造廬求一見不得。既沒。吳人俎豆其鄉。淮陰子曰。余出李少司農子靜師門。函文時說鄭長史事。授館太公如石先生初。相見不易麻衣。嗟乎。此宰所以重澹臺滅明也。余之郡曰。爾小子為之傳。』，《貴州通志》</ref><ref>『十七年八月，張獻忠寇成都，與陳其赤、張孔教、鄭安民、方堯相等佐巡撫龍文光協守，城陷被執。獻忠僭帝號，欲用諸人備百官。繼孟等不為屈，乃被殺，妻賈從之。其赤，字石文，崇仁人。崇禎元年進士。歷兵備副使，轄成都。城陷，投百花潭死，家人同死者四十餘人。孔教，字魯生，會稽人。舉於鄉。歷四川僉事，不屈死。子以衡，奉母孔南竄，匿不使知。踰年母詣以衡書室，見副使周夢尹請孔教卹典疏，隕絕，罵以衡曰：「父死二載，我尚偷生，使我無顏見汝父地下！」遂取刀斷喉死。安民，浙江貢生，歷蜀府左長史。賊圍成都，分守南城，城陷，不屈死。』。《明史》卷二百九十五列傳第一百八十三忠義七張繼孟陳其赤張孔教鄭安民方堯相傳</ref><ref>『鄭安民字心綸，思南府監生。授鹽課提舉司提舉，署鄰水、大竹、遂寧三縣印，有政聲。巡撫委查射洪鹽井，苞苴不染，井無隱漏，升蜀府長史。崇禎甲申，張獻忠陷成都，死節。』。《潼川府志》</ref><ref>『蜀潘長史鄭安民赴井殉難哭之以歌』。潘𥿈。『君不見魚陽撾鼓舞刑天，怒卷腥風徹骨寒。天子不肯下殿走，百僚殊死涴南冠。又不餐芙蓉城中千尺血，湮沒宮垣殿瓦赤。百萬骷髏斷錦流，天人睂宇先摧折。君王死國國有章，從官粥粥迷蒼黃。君兒不信終膏斧，節使逰䰟乃獨香。就中誰辨奸貞計，簡盡天家百執事。帝子投淵響未沉，驚聞鄭史將身繼。鄭公可憐士甚流，偃蹇王僚經幾秋。仕宦坎壈不得意，投艱𨚗復變恩讐。鳴呼！大吏之殉殉以分，分在君看纍纍若若偏多不可問。小吏之殉殉以義，義激何知爵列崇與卑，身名顯與晦，而此日區區行吾志。䰟兮䰟兮君誰懟，絳節九天埀委佩。汨羅泉脈通峩岷，流作千秋浩然氣。』。[乾隆]《大足縣志》卷十一</ref><ref name=":0">『拔貢。明。……。鄭安民。安化人。官蜀府長史。詳鄉賢』；『鄭安民，郡人。性孝友。居家時，父妾見逐，適有娠，安民知之，私迎置别室，生弟澤民。中崇禎庚午鄉試，田宅奴婢悉讓之，無所取。以例貢為蜀府辰史，委駐青川防守。流賊小紅郎寇蜀，敗之，加四品服。崇禎十七年，賊寇成都，安民知事在不救，裁書别其家人曰：忠孝性生，不容勉强。此身將以殉國，勿念我矣。城陷，蜀王赴水死。安民趨入府，大慟曰：今日忍令我王獨死乎！亦躍入水，抱王屍而死。』；『鄭安民，郡例貢生，天性孝友。仕山西運判時，廡母何氏方娠，為父所逐。安民知父意既決，乃密令人迎歸别室，生弟澤民。何尋卒，命其妻乳哺之。比長，延師教誨，登崇禎、康午賢書。安民搆别業，以祖宅讓居。後仕至蜀府長史，殉王難。』；『輓蜀府長史鄭安民。舉人。潘紱。四川人。群不見漁陽鼙鼓舞刑天，怒卷腥風徹骨寒。天子不肯下殿走，百僚殊死涴南冠。又不見芙蓉城中千尺血，飄没宫垣殿瓦赤。百萬髑髏斷錦流，天人睂宇先摧折。君王死國國有章，從官逐逐述蒼黄。群兒不信終膏斧，節使游魂乃獨香。就中那識忠貞士，簡盡天家百執事。帝子投淵屍未沉，兼聞鄭史捐身繼。鄭公可憐仕末流，偃蹇王僚經幾秋。仕宦坎壈不得意，投艱那復辨恩仇。嗚呼！大吏之殉殉以分，分在君看累累若若偏多不可問。小吏之狥狥以義，義激寧知爵秩崇與卑，榮名顯與晦。而此日區區行吾志。魂兮魂兮今誰懟，絳節九天𡸁委珮。汨羅泉脈通峨岷，留作千秋浩然氣。』。[道光]《思南府續志》卷六、七、十二</ref>。
==註釋==
{{reflist}}
{{鄰水縣知縣}}
[[Category:明朝長蘆鹽運使|Category:明朝長蘆鹽運使]]
[[Category:明朝鹽課司提舉|Category:明朝鹽課司提舉]]
[[Category:明朝龍安府同知|Category:明朝龍安府同知]]
[[Category:明朝鄰水縣知縣|Category:明朝鄰水縣知縣]]
[[Category:明朝大竹縣知縣|Category:明朝大竹縣知縣]]
[[Category:明朝遂寧縣知縣|Category:明朝遂寧縣知縣]]
[[Category:郑姓|Category:郑姓]]
[[Category:安化人|Category:安化人]]