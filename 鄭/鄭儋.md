{{expand|time=2010-04-01T04:10:14+00:00}}
{{expert|time=2010-04-01T04:10:14+00:00}}
'''鄭儋'''（{{bd|8世纪||801年||catIdx=Z}}），滎陽人，[[唐朝|唐朝]]官员，出自[[荥阳郑氏|荥阳郑氏]]南祖<ref>《全唐文·卷五百六十二·河东节度观察使荥阳郑公神道碑文》：河东节度使赠尚书右仆射郑公葬在荥阳索上，元和八年六月庚子，太史尚书比部郎中护军韩愈刻其墓碑曰：

　　司马氏迁江南，有郑豁者，仕慕容垂国，为其太子少保。其孙简，当拓跋魏为荥阳太守。后简者号其族为“南祖”。南祖之郑，入唐有为利之景谷令者曰嘉范，于公为曾祖；是生抚俗，为泗之徐城令；徐城生公之父曰洪，卒官凉之户曹参军。

　　公讳儋，少依母家陇西李氏，举止异凡儿，其舅吏部侍郎季卿谓其必能再立郑氏。稍长，能自课学，明《左氏春秋》，以进士选为太原参军事。对直言策，拜京兆高陵尉。考府之进士，能第上下以实不奸。樊仆射泽以襄阳兵战淮西，公以参谋留府，能任后事。户曹殡于凉，凉地入西戎，自景谷、徐城三世，皆未还荥阳葬。公解官，举五丧为三墓，葬索东。徐城墓无表，公能幼长哀感，心求不置，以得旧人指告其处。其后为大理丞太常博士，迁起居郎尚书司封吏部二郎中，能官举其名。德宗晚节储将于其军，以公为河东军司马，能以无心处嫌间，卒用有就。贞元十六年，将说死，即诏授司马节，节度河东军，除其官为工部尚书太原尹兼御史大夫北都留守。公之为司马，用宽廉平正，得吏士心；及升大帅，持是道不变。部将有因贵人求要职者，公不用，用老而有功、无势而远者。削四邻之交贿，省夸嬉之大燕；校讲民事，施罢不俟日：用能以十月成政，氓征就宽，军给以饶。十七年，疾废朝夕，八月庚戌薨，享年六十一。天子为之不能临朝者三日，赠尚书右仆射。即以其年十月辛卯葬索上。疾比薨，医问交道；比葬，吊赠赐使者相及。凡河东军之士，与太原之氓吏，及旁九郡百邑之鳏寡，外夷狄之统于府者，闻公之薨，皆哭曰：“吾其如何！”

　　公与宾客朋游，饮酒必极醉，投壶博弈，穷日夜，若乐而不厌者。平居帘阁据几，终日不知有人，别自号“白云翁”。名人魁士，鲜不与善，好乐后进，及门接引，皆有恩意。始娶范阳卢氏女，生仁本、仁约、仁载，皆有文行。二季举进士，皆早死；仁本为后子，独存，不乐举选，年三十余始佐河阳军。后娶赵郡李氏，生三女。二夫人凡三男五女，长女嫁辽东李繁，繁亦名臣子，有才学。遗命二夫人各别为墓，不合葬。系曰：

　　士常患势卑，不能推功德及人；常患贫，无以奉所欲得。若郑公者，勤一生以得其位，而曾不得须臾有焉。虽然，观其所既立，其可知已。呜呼哀哉！</ref>。

鄭儋早年住母家[[陇西李氏|陇西李氏]]，舅舅[[吏部侍郎|吏部侍郎]][[李季卿|李季卿]]称鄭儋必定能再兴郑氏，初娶[[范阳卢氏|范阳卢氏]]女，歷官河东[[行军司马|行军司马]]。[[貞元_(唐朝)|贞元]]十六年（800年），授官[[检校|检校]][[工部尚书|工部尚书]]、[[太原尹|太原尹]]、[[河东节度使|河东节度使]]<ref>《旧唐书·德宗本纪》：贞元十六年冬十月“甲午，以河东行军司马郑儋检校工部尚书、太原尹、河东节度使。”</ref>。官至常州[[刺史|刺史]]。贞元十七年八月去世，十月，葬於滎陽索上。[[韓愈|韓愈]]說鄭儋好饮酒博弈。有子鄭元和，是《[[李娃傳|李娃傳]]》中的主角。

==参考资料==
{{reflist}}

{{唐朝官员小作品}}
{{DEFAULTSORT:Z}}
[[Category:唐朝行军司马|Category:唐朝行军司马]]
[[Category:唐朝检校工部尚书|Category:唐朝检校工部尚书]]
[[Category:唐朝太原尹|Category:唐朝太原尹]]
[[Category:河東節度使|Category:河東節度使]]
[[Category:唐朝常州刺史|Category:唐朝常州刺史]]
[[Category:荥阳郑氏|Z]]