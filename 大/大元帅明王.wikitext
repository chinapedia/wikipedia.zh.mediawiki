{{no footnotes|time=2019-08-06T11:56:18+00:00}}
'''大元帥明王'''，梵名Āṭavaka(आटवक 或 Aṭavaku अटवकु 阿吒薄俱)， 佛教護法神，一切天龍八部鬼神、人及非人之中「元帥大將」，具大威力，驅使鬼神，守護國土，護持眾生<ref>[0190c09] 爾時，阿吒薄拘白佛言：“世尊，我是一切天龍八部鬼神、阿修羅、人及非人之中元帥大將，驅使鬼神，守護國土，護持眾生。”</ref>。東西南北四大天王在其左右，為特殊[[明王|明王]]。

==歷史緣由==

在《阿吒薄俱元帥大將上佛陀羅尼經修行儀軌》記載：[[釋迦佛|釋迦佛]][[入滅|入滅]]之時，有一長者名「離車」，受諸魔鬼惑亂遙請佛陀救拔，佛命[[阿難|阿難]]尊者持佛頂咒前往救援。阿難尊者至長者家持咒使鬼神退散，但諸鬼卻入寒林惱亂阿難，使之不得前進。時有一位大[[神|神]]，名曰「阿吒薄俱[[元帥|元帥]]」現出嗔像，召集八部鬼神至佛所，受佛囑咐守護佛法，後即成「大元帅明王」 。

==塑畫形象==
《阿吒薄俱元帥大將上佛陀羅尼經修行儀軌》中記載明王形象如下：
阿吒薄拘元帥，身黑青色，身長丈（八）尺。四面：當前作佛面，左面虎牙相叉，三眼，眼赤如血；右面作神面，瞋相，亦虎牙相叉，三眼，左右安牙髭髮；頭上一面作惡相，亦三眼，虎牙相叉，眼赤如血色。最上頭用赤龍纏髻，火焰連聳頂上，身懸蛇。八臂：左上手執輪、次執槊，次與右第三手當前合掌，作供養印，次下手執索；右上手執跋折羅（金剛），次下手執捧，第三手與左第三手合掌作供養印，次下手執刀。即腕臂上皆纏蛇，著七寶絞絡甲，膊上皆龍，龍頜胸前出。三面皆赤黃二眼，合口。其上左右面，皆青黑奧色。上面黃白色，右面白色，左面赤黑色，前面青白色。手皆青色，象頭皮作行纏。腳著履，蹈二[[藥叉|藥叉]]，皆黑色。其神作極惡相，可畏，雄壯如前，奮迅形作。

左右有四侍者，左畫東方、南方天王，右畫西方、北方天王，皆大瞋相。七寶華冠，身著細金甲，龍頭臂釧，天衣七寶行纏及履，脚蹈藥叉，東方天王執刀按之。南方天王執叉，西方天王按劍，北方天王執杵。四天王各領眷屬，東方天王領乾闥婆將軍執鐸鈴，南方天王領鳩槃荼王執弓箭，西方天王領龍王執劍，北方天王領藥叉王執伏突。

==心中心咒==

[0190a06]
oṃ 　　       bala 　vate 　svāhā 

唵  勅勅勅勅　婆羅　婆帝　莎婆呵　

aṭa aṭaye 　phaṭ 　svāhā 　　       svāhā 　

阿吒 阿吒曳　泮吒　娑婆訶  吞攝　娑婆訶　

aṭa aṭa 　hūṃ khaṃ hūṃ khaṃ 　cakra hute 　
 
阿吒　阿吒　吽　欠　吽欠　斫羯羅　護帝　

vajra 　　        phaṭ 　phaṭ 　phaṭ 　phaṭ 　
 
跋折羅 力力力力　泮吒 泮吒 泮吒 泮吒  急急急急

bhinna 　bhinna 　yaṃbha yaṃbha  siṃha

頻娜　頻娜　閻婆　閻婆  攝持  攝持　僧伽

rāja ha ha ha ha raghuya 　hūṃ  ho ho ho ho  

羅闍 訶訶訶訶 羅瞿耶　吽　 喉　喉　喉 喉

ṭa 　ṭa 　ṭa 　ṭa 　aṭavakūya 　svāhā

吒　吒　吒　吒　阿吒薄俱耶　娑婆訶

[0190a22] “世尊，此名無邊甘露陀羅尼神呪。普為一切眾生作大救護。持是呪人，悉皆安穩，眾生皆令快樂，離諸苦惱。王難、賊難、怨家軍兵之難。若天龍鬼神，若羅剎、夜叉、鳩槃荼、吉遮、阿婆娑摩羅、步陀、毘舍遮、布單那、摩登伽、旃陀羅外道，波旬、尼乾陀、火妖、水妖、吒祁尼，及子女眷屬、奴婢，一切小毒弊龍子，或變化而作男形、女形、鳥獸形，龍蛇類，或有形，或無形，或有首，或無首，或有足，或無足，或言不言，而來作言者，悉皆倒行直止。或有虛空日月星辰、南斗北斗、惡星變怪。或有鬼神、羅剎、藥叉、飛行虛空。或作雷電霹靂、降雹。或放風輪、日輪、月輪，悉皆消滅。一切來嬈人者，皆當滅之。又復世間眾生，隨類有形。或草木瓦石、花果飲食。衣裳鳥獸、五行之物。能變怪困衰，惱人者，亦皆除滅。世尊，若有眾生，相憎刑害。或作人形，或作世間一切物形。或牽山神、樹神、塚墓社稷、日月星辰。或風神、火神，水土之神，祭祀言說。已作未作，已成未成，已害未害。有聞此甘露無邊大神呪者。令彼鬼神及作之人，自消自滅，無有遺餘。世尊，若有瘧病，或布單那所作，或阿婆娑所作，或吒祁尼所作者。或一日、二日、三日、四日，或一月、半月，一年、半年者。聞此神呪，即得除滅。或有眾生，前世之中不敬三寶，輕毀法藏。或得人身，諸根不具。種種惡病，嚴著其身，惡瘡疥癬。或為迦摩羅病之所纏。如此眾生，深可傷嗟。世尊，我欲令彼眾生。朝暮發無上道意。悔過自責先身之業。不惜身命慈悲一切。無傷害心，令三寶加被。令三業罪除，六根清淨。然後晨朝誦此呪一百八遍，呪水沐浴身心。不經旬日，即得除瘥。”佛言：“如是如是，汝等所說，實無有異。此呪有如是利益。”
  
　一切大眾鬼神等　　皆各一心聽我說

八部有元帥大將     名號曰阿吒薄俱

　以常供養無邊佛　　今還親近釋迦文　

　變現菩薩大悲身　　而作怖畏之形像　

　一切鬼神咸歸伏　　閻浮眾生亦復然　

　能於六道拔苦惱　　咸皆使之令快樂　

　若有眾生聞其名　　永離災難及危厄　

　臨終之時不驚怖　　菩薩為與授菩提　

　若有違逆此呪者　　現身白癩膿血流　

　後墮地獄受諸苦　　更為人身不具足　

　我今召之為元帥　　號曰甘露無邊呪

　若有眾生善受持　　一切諸佛咸證知


== 參考資料 ==

阿吒薄俱元帥大將上佛陀羅尼經修行儀軌

== 外部連結 ==
[https://web.archive.org/web/20080719181822/http://www.cbeta.org/result/T21/T21n1239.htm 阿吒薄俱元帥大將上佛陀羅尼經修行儀軌]

[[Category:明王|Category:明王]]
[[Category:夜叉|Category:夜叉]]