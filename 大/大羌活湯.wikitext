{{medical}}

'''大羌活汤'''出處不詳，屬辛溫[[解表劑|解表劑]]，伤寒两感者，此方主之。

==组成==
[[羌活|羌活]]、[[独活|独活]]、[[防风|防风]]、[[细辛|细辛]]、[[防己|防己]]、[[黄芩|黄芩]]、[[黄连|黄连]]、[[苍术|苍术]]、[[白术|白术]]、[[炙甘草|炙甘草]]、[[知母|知母]]、[[川芎|川芎]]、[[生地黄|生地黄]]。
==主治==
治两感伤寒。
==方论==
#明·[[吴昆_(明朝)|吴昆]]：伤寒两感者，此方主之。两感者，一日太阳与少阴俱病，谓有太阳证之头疼、身热、脊强，而又有少阴证之口干、烦满而渴也。二日则阳明与太阴俱病，谓有阳明证之身热、谵语，而又有太阴证之腹满、不欲食也。三日则少阳与厥阴俱病，主胃有少阳证之耳聋、胁痛，而又有厥阴之囊缩、厥逆也。凡此两感之证，欲汗之则有里，欲下之则有表，表里不能一治，故《[[内经|内经]]》、仲景皆称必死而无治法。易老意曰：证虽有表里之殊，而无阴阳之异，传经者皆为阳邪，一于升阳散热，滋养阴脏，则感之浅者，尚或可平矣。经曰：气薄则发世故用羌活，独活防风、苍术、细辛、川芎气薄者，以升发其传经之邪；又曰：寒胜热，故用黄连、黄芩、防已、生地、知母之寒苦者，以培养其受伤之阴。以升散诸药而臣以寒凉，则升者不峻；以寒凉诸药而君以升散，则寒者不滞。白术、甘草，脾家药也，用之者所以益其脾而建中营之帜尔。呜呼!于不可治之中而求为可治之策，大羌活者，其万死一生之兵乎!(《[[医方考|医方考]]》)
#清·[[罗国纲|罗国纲]]：此阴阳两解也。盖表里俱病，欲汗之则有里症，欲下之则有表症。洁古制此方者，意以传经为阳邪，故以羌、独、苍、防、芎、细祛风发表，升散传经之阳邪；芩、连、知、地、已清热利湿，滋培受伤之阴血；又用术、草以固中州而和表里，或可救治。(《[[罗氏会约医镜|罗氏会约医镜]]》)

== 外部連結 ==
* [https://sys02.lib.hkbu.edu.hk/cmfid/details.asp?query=all,,%E5%A4%A7%E7%BE%8C%E6%B4%BB%E6%B9%AF&facet=type%5F&lang=cht&pageid=1&absolutePos=1&id=F00003 九味羌活湯] 中藥方劑圖像數據庫 (香港浸會大學中醫藥學院) {{zh}}{{en}}



{{中医小作品}}


==分類==
[[Category:中藥|Category:中藥]]
[[Category:經方|Category:經方]]
[[Category:方劑|Category:方劑]]
[[Category:解表劑|Category:解表劑]]