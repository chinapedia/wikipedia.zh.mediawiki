'''貢安國'''（{{bd|？||？|catIdx=}}），字'''玄畧'''，直隸寧國府宣城縣人，[[翰林院|翰林院]]待诏[[貢汝成|貢汝成]]長子，[[明朝|明朝]]理學家。

== 生平 ==
嘉靖三十五年（1556年）[[貢生|貢生]]，与[[邹守益|邹守益]]、[[欧阳德|欧阳德]]、[[王畿|王畿]]相交莫逆，獨窺[[程颐|程颐]]、[[朱熹|朱熹]]之奥，得其精微，著《启蒙》、《規條》二書，開示後學，蔚為儒宗。由明經授[[湖口縣|湖口縣]]訓導，嘗主持[[白鹿洞書院|白鹿洞書院]]，集諸生進之曰：務求實得，毋事空言。倡學四十余年，門人私録其訓解為一集，安國見而自署曰：學覺窺斑。升[[國子監|國子監]]學録，出知[[東平州|東平州]]，力行所志，民俗丕變。尋請休得歸，復主持志學書院，督學[[耿定向|耿定向]]、知府[[羅汝芳|羅汝芳]]請為多士師，學者嚮之，稱之為受軒先生。萬曆间与修《南畿志》，當事推宣城貢安國及[[梅鼎祚|梅鼎祚]]，并不愧古良史<ref>《宣城縣志》</ref>。

==参考文献==
{{reflist}}

[[Category:貢姓|Category:貢姓]]
[[Category:明朝理學家|Category:明朝理學家]]
[[Category:明朝東平州知州|Category:明朝東平州知州]]
[[Category:明朝縣儒學訓導|Category:明朝縣儒學訓導]]
[[Category:明朝国子监官员|Category:明朝国子监官员]]