'''葛锡璠'''（{{bd|？||？|catIdx=}}），字'''中恬'''，号'''鲁生'''，[[南直隶|南直隶]][[苏州府|苏州府]][[昆山县|昆山县]]人，[[明朝|明朝]]政治人物。

== 生平 ==
少颖悟，萬曆二十五年（1597年）丁酉科应天乡试举人，二十九年（1601年）辛丑科二甲進士，授刑部主事，迁员外郎。有兵部尚书私人受贿戎帅，事露，属刑部庇之。锡璠执不可，卒按以法，尚书引去。直声凛然。出守[[兖州府|兖州府]]，甫下车，岁旱民饥，力请赈济，躬历二十七城，全活甚众。贫生借仓谷者二百馀家，岁荒，无以偿。为设法代补，凡五百馀石。鲁邸在兖藩，禄所需取之州县，徵解不时，贫者坐困。乃严为立限，按期给之。其宗人之不法者，时加督率，无不感且戢焉。三十八年升河南副使<ref>万历三十八年二月，升河南按察使林欲厦为广西右布政使，浙江衢州知府张所望、直隶永平知府高邦佐、福建泉州知府姜志礼、山东兖州知府葛锡璠为副使，所望广西、邦佐山东、志礼广东、锡璠河南。广西庆远知府柯凤翔为两浙都转运盐使司运使。</ref>，及分守河南，值福王定封之国，貂珰满路，从者皆贵倨，或入民居，坏器物，或挞负戴者于道，民为惊扰。锡璠令人侦之，得其桀者，笞一二人，乃不敢动。会有旨锡福邸庄田十万亩，必取税之不入者，合三省给之。时方以为难。适奸民有借仇家田投牒县官者，锡璠持之，立置诸法，三省肃然。灵宝大盗聚党千人将为乱，密授方略，歼其渠魁，馀党散走，中州以安。四十一年进山东兖西道参政<ref>万历四十一年三月癸未，升河南副使葛锡璠为山东参政，云南副使朱昌为陕西苑马寺卿。</ref>，未行，升河南按察使<ref>万历四十三年七月，升河南参政葛锡璠为按察使，江西副使李克敏为参政，原任广东参政文立缙为湖广参政，浙江副使熊宇奇为湖广参政，汾州知府刘一全为云南副使。</ref>。四十五年请终养归<ref>万历四十五年二月，河南按察使葛锡蕃疏请终养，允之。</ref>，卒，赠太常寺卿<ref>《苏州府志》</ref>。

==参考文献==
{{reflist}}

{{萬曆二十九年辛丑科殿試金榜}}

{{Authority control}}

{{DEFAULTSORT:}}
[[Category:葛姓|X]]
[[Category:昆山人|Category:昆山人]]
[[Category:萬曆二十五年丁酉科舉人|Category:萬曆二十五年丁酉科舉人]]
[[Category:明朝刑部主事|Category:明朝刑部主事]]
[[Category:明朝刑部员外郎|Category:明朝刑部员外郎]]
[[Category:明朝刑部郎中|Category:明朝刑部郎中]]
[[Category:明朝兖州府知府|Category:明朝兖州府知府]]
[[Category:明朝河南按察司副使|Category:明朝河南按察司副使]]
[[Category:明朝山東布政使司參政|Category:明朝山東布政使司參政]]
[[Category:明朝河南按察使|Category:明朝河南按察使]]
[[Category:明朝追贈太常寺卿|Category:明朝追贈太常寺卿]]