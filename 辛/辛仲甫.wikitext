{{Dead end|time=2016-12-16T14:26:09+00:00}}

'''辛仲甫'''（{{bd|927年||1000年|catIdx=X}}），字'''之翰'''，[[汾州|汾州]][[孝义|孝义]]人。仲甫少好学，及长，能吏事，伟姿仪，器局沉厚。[[后周|后周]][[广顺|广顺]]中，郭崇掌亲军，署仲甫掌书记。[[显德|显德]]初，出镇澶渊，仍署旧职。崇所亲吏为厢虞候，部民有被劫者，诉阴识贼魁，即捕盗吏也，官不敢诘。仲甫请自捕逮，鞫之，吏故稽其狱。仲甫曰：“民被寇害而使自诬服，蠹政甚矣，焉用僚佐为？”请易吏以雪冤愤。崇悟，移鞫之，乃得实状。

太祖受命，以崇为监军。陈思诲密奏崇有奸状，上怒且疑，遣中使驰往验之。未至，崇忧懑失据，谓宾佐日：“苟主人不察，为之奈何?”皆愕相视。仲甫曰：“皇帝膺运，公首效节，军民处置，率循常度，且何以加辞？第远侦使者，率僚属尽郊迎礼，听彼伺察，久当自辨矣。”崇如其言。使者至，视崇无他意，还奏，上大喜，归罪于思诲。

[[乾德_(北宋)|乾德]]五年，入拜右补阙，出知[[光州|光州]]。州有横河与城直，会霖潦暴疾，水溢溃庐舍。仲甫集船数百艘，军资民储，皆赖以济。六年，移知[[彭州_(垂拱)|彭州]]。州卒诱营兵及诸屯戍，谋以长春节宴集日为乱。属春初，仲甫出城巡视，见壕中草深，意可藏伏，命烧剃之。凶党疑谋泄，有自首者。禽百余人，尽斩之。先是州少种树，暑无所休。仲甫课民栽柳荫行路，郡人德之，名为“补阙柳”。

[[太平兴国|太平兴国]]初，迁起居舍人，奉使[[契丹|契丹]]。辽主问：“[[党进|党进]]何如人？如进之比有几？”仲甫曰：“国家名将辈出，如进鹰犬材耳，何足道哉！”辽主欲留之，仲甫曰：“信以成命，义不可留，有死而已。”辽主竟不能屈。使还，以刑部郎中知成都府。既至，奏免岁输铜钱，罢榷酤，政尚宽简，蜀人安之。八年，加右谏议大夫。时彭州盗贼连结为害，诏捕未获。仲甫诱令自缚诣吏者凡百余人，余因散去。

[[淳化|淳化]]二年，出知[[陈州|陈州]]。代归，会蜀有寇，以仲甫素著恩信，将令舆疾招抚，以疾未行。[[咸平|咸平]]三年（1000年）卒，年七十四。

==參考書目==
*《宋史·辛仲甫传》

{{DEFAULTSORT:X}}
[[Category:辛姓|Z]]
[[Category:宋朝政治人物|Category:宋朝政治人物]]
[[Category:宋朝副相|Category:宋朝副相]]