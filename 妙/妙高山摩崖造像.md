{{msg:重慶市文物保護單位
|名稱 = 妙高山摩崖造像
|編號 = ？ 
|圖片 = 
|級別 = 47
|分類 = 
|時代 = [[南宋|南宋]] 
|地点 = 大足縣季家鄉
|坐標 =
|登錄 = 1953年1月15日/1963年4月
}}
{{msg:重慶市文物保護單位
|名稱 = 妙高山摩崖造像
|編號 = 25
|圖片 = 
|級別 = 4
|分類 = 
|時代 = 南宋
|地点 = [[大足縣|大足縣]][[季家鄉|季家鄉]]
|坐標 = 
|登錄 = 1992年3月19日
}}
{{msg:重慶市文物保護單位
|名稱 = 妙高山摩崖造像
|編號 = 12
|圖片 = 
|級別 = 15
|分類 = 
|時代 = [[南宋|南宋]] 
|地点 = 大足縣季家鎮妙高山
|坐標 =
|登錄 = 1996年6月19日
}}
{{msg:重慶市文物保護單位
|名稱 = 妙高山摩崖造像
|編號 = 82
|圖片 = 
|級別 = 5
|分類 = 
|時代 = 宋代
|地點 = [[大足縣|大足縣]][[季家鎮|季家鎮]]曙光村
|坐標 = 
|登錄 = 2000年9月7日
}}
'''妙高山摩崖造像'''位於[[重慶市|重慶市]][[大足区|大足区]]（原[[大足縣|大足縣]]）西季家鄉曙光村東風水庫之南（距大足縣城37公里），南宋造像，編8號，造像岩面寬36米，高6米。除一個窟是釋、道、儒三教合一造像，其餘的均是佛教造像。

1953年列為縣文物保護單位，1992年3月19日列為重慶市第二批市級文物保護單位<ref>重慶市人民政府文件，重府發〔1992〕52號</ref>。1996年6月19日公佈為四川省第四批省級文物保護單位<ref>「四川省人民政府關於公布第四批省級文物保護單位的通知」，川府發〔1996〕104號，1996年9月16日</ref>。2000年9月7日列為第一批重慶市文物保護單位<ref>「重慶市人民政府關於公布第一批重慶市文物保護單位的通知」，渝府發[2000]83號，2000年9月7日</ref>。

== 介紹<ref>「妙高山，在縣西五十里，山頂有廟曰「妙高寺」，分三殿前殿曰韋馱殿今圮，舊有明成化二年「重鐫宋馮檝宰相記碑」今亦毁，中殿曰大雄殿，後殿曰觀音殿，觀音殿後爲祖師閣，即明祖關通禪師之塔，左石柱刻師於洪武壬戌年四月二十八日示寂十五字，右石柱刻大明永樂歲次甲午南吕月吉旦建立十五字，閣後荒坪，豎明雷孔文「建玉皇閣碑」，屺立風雨中，今剝蝕，循寺左下石巖有窟四，第一窟外左側鐫一立佛像，高約三丈餘，第二窟内石壁刻宋蘇軾羅漢頌，四窟内壁刻李審特煑茗於此六十三字，外壁刻宋勝子仁留題五十一字」。[民國]《大足縣志》</ref> == 
民國《大足縣誌》錄妙高山《忠誠堂詩碑》，妙高山上有南宋潼川府路兵馬都鈐轄瀘南安撫使、知瀘州軍州提舉學事兼管內勸農使[[馮檝|馮檝]]墓葬。清末邑人李型廉游妙高山見《建玉皇閣記》碑陰尚存有「濟川馮楫始開此山」之語<ref>「清邑人李型廉遊妙高山記：乙未之冬，重修邑乘，督工稍暇，輒搜遺文，邑西南五十里有妙高山，僉曰僻甚，丙申正月八日，乃往觀焉，去家五里所過響水灘，一路東風拂開，煙霧遥指妙高諸勝，須臾近之，抵山隅有鳥道縈紆，似歷久無人行者，行里許造山梟見有一巖峭拔，勢若雄飛，俗呼雞公嶺，甚奇特不數武中開一徑，兩石旁峙若門，然右鐫土地一尊，左鐫山王一尊，像皆斷裂，過此約十弓至山腹，一臺横亘，以石砌成，居然式案折而西山逼人面，層層石蹬計二百五十餘梯，循梯升入山門，楔上横書『龍臺山』三字，大如斗，進韋馱殿，殿右壁立一碑，審視之乃「成化十年閏二月六日重鐫宋馮檝宰相記」，凡百三十一字，不甚模糊，另刻小字五行，皆詳載「陳妙聰捨田之狀」，茲不錄，再進而大雄殿，又進而觀音殿，刹宇荒涼間，所謂大和尚三千五，小和尚不甚數者，蕩然無復存焉矣，登祖師閣，閣象八卦形，高三丈有奇，深廣各二丈有奇，中建一石塔，藏祖師肉身，舊志稱祖師圓寂後，肉身不壞，明末有賊目以針刺指血，猶溢出者是也，塔楣横刻「重開山祖關通禪師之塔」十字，右石柱刻「師於洪武壬戌歲四月二十八日示寂」十五字，左石柱刻「大明永樂歲次甲午南吕月吉旦建立」十五字，字皆完好，仰瞻畢下堦，僧云兩旁有井二，相傳昔年建寺悉取材於此中，惜國初時於塞之不獲覩，遺留一古木，至禪堂飲茶少憩，乃陟山椒翠竹，林間穹碑屹立，高丈二尺，寛六尺，拂苔諦視，凡八百三十六字，乃貴陽致仕官韓樽輔「建玉皇閣記」，撰其文者賜進士第户部主事恆所[[雷孔文|雷孔文]]，書者邑庠鯨川魏魪時，則萬歷四年歲丙子秋七月吉旦也，其碑陰亦有序，藤覆蘚封，摩挲久之，僅僅「濟川馮檝始開此山」之語猶依稀可讀，復返韋馱殿，出山門及山腰懸巖轉處，鐫接引佛一尊，丈六金身，向東而立，靜悶若有思者，右石壁鑿洞四，中鐫佛像，毁折居多，惟二洞内壁刻「東坡羅漢頌」，楷書三十二字雄杰酷肖髯翁，四洞内壁刻「李審持煑茗於此」六十三字，筆法甚飄逸，外壁刻「勝子仁留題」五十一字，中有句云：「千山競秀，萬卉爭妍，今歷其境，嗚呼信哉，奇險之處，流覽方周」，俄而輿人頻催，匆匆將别，山僧丐余曰：荒山自明季以還，鮮有題贈，山之形勝，漫無可徵信，來茲者，請爲文載之，唯唯而歸，因作此記」。[民國]《大足縣志》</ref>。明洪武15年（1382年）重開山祖關通禪師圓寂於妙高山，囑置肉身於木桶30年後方開。永樂12年（1414年）方建塔藏身於其中，山頂塔至今尚存。明末有賊以針刺指，血猶溢出<ref>《大足文史》第20輯大足旅遊</ref>。

== 石刻内容<ref>[民國]《大足縣志》</ref> ==
* 羅漢頌：「知一切人，具此妙用，我雖不能，能設此供，小入無閒，澡身君持，大不可知，山隨線移」。東坡居士讚。
* 石刻一：李審持挈男永譽英,自桂山過妙高瞻禮，前之醮壇親友張子崇、黎楚才、王中行、何公輔、公孫元度、張聖文、僧顯明同來徧覽巖竇，煑茗於此，歲丙戌首夏浴佛日。
* 石刻二：洋川印祖傳、蓬萊勝子仁、[缺三字]元明，同遊，觀千山競秀，萬卉爭妍，瞻梵容絶勝，渾若靈鷲，盤礴久之，興盡而歸，紹興乙亥仲春五日。
* 建玉皇閣記：賜進士第主户部事恆所雷孔文撰。妙高，蜀之古刹也，僻處棠治西南隅四十里許，溯其原，自祖關通禪師開闢，迄今數百餘年矣，其閒存心於奉佛者，雖代[缺四字]規模[缺二字]尚未畢舉，萬歷甲戌春，貴陽韓均，先世以武德奇勲得試，明時為太祖重，遂承命世官爵千兵，公素性純樸，雅好神仙，乃致政冡嗣駕夙鞭庭，歷覽無際，收天下奇觀，歷岷峨，因及此景，陟後殿，見有玉帝聖像位右隅，公艴然嘆曰：失次甚矣，帝之為帝也，統天地之尊，而佛如釋迦，祖師如祖關者，又各有類，乃與之並祀一堂，未必彼此之能相安也，况反位於上帝之左乎，即歸捐金數百，後鑄銅像，延於此刹，乃捐已俸，購地數丈，聚材數千，命匠數十，鳩工數百，委長老[缺一字]全以統衆工權山傳本以分衆[缺一字]至於經營庶事，綜理百為又各因能受任器使咸宜建閣於此山之巓，其閣崇四丈有八，深廣各四丈有六，四面砌以[缺一字]石，上下蓋以[缺二字]，前後屏以坊碑，閣前仍築一臺，臺上[[File:石曼缺字.svg|14px]]石，石邊復豎堅石為圍，至於木屑竹頭悉自己出，規模制度悉自經營，不染人間絲粟不參道謀[缺二字]嵬峨峻麗，峯頂接天，宛乎通明之在日也，踰年而厥工告成，神人胥悦，公即欲旋歸，僧曰：公之為此也損貲已多矣，經歷已久矣，[缺三字]惕胼手胝足亦已勞矣，越歷歳月兩期而還於茲亦有日矣，使不勒之堅石，何以傳後世，何以紀大功，因以其文屬子，子嘆曰：公何心哉[缺三字]苦若是也，蓋公之在國也，為忠臣，在家也，為孝子，其於名分之正，綱常之秩，尊卑之別，上下之辨，所以繩祖武以遇太祖之隆者，養之素矣，故出其忠，所以昭祀上帝者此也，出其孝，所以奉君上帝者此也，今日之不安於上帝，得非所以正明分，秩綱常，別尊卑，辨上下，以達此心之忠孝乎，况至誠懇切終始如一，又非勉强為善者所可論也，夫祖關開之於前，以[缺二字]年之統，韓公繼之於今，又衍百代之光，是祖關固有以開此刹之先，而公則再世之祖關也，孟子曰：鷄鳴而起孳孳爲善者，舜之徒也，公[缺二字]至壯歷年六十餘矣，而爲善之心恆孳孳於鷄鳴之惕，若公者[缺一字]不得為聖賢之徒乎，嘗謂太上立德其次立功，然立德於一時者，其德[缺二字]，立功於一時者，其功易墜，今閣在一時，則公在一時，閣在萬世，則功在萬世，而德亦與之不朽矣，書曰作善降祥，公之心固非為降祥謀[缺二字]，公之未洩之精華，未試之事業，吾固知其不在公，而在公之子孫矣，天又豈或爽乎，公長子韓世臣繼槐，次世功肖槐，公諱樽輔，雙槐乃[缺二字]，時萬歷四年歳丙子秋七月吉旦，照碑今剝蝕，照舊志錄。
* 明洪武四年重鐫宋馮檝宰相古碑記，燻書。[缺一字]横擔柱杖，藏之江海濱，山海有崩涸，此書無埵淪，要使後之人，知有正字君，然後定褒貶，萬古揚清芬。右建炎初，先君給事任祕書省正字，[缺一字]書説苖傳劉正彥復辟[缺一字]有旨：馮檝發於忠憤，誠節可嘉，特遷秩除郎官，漫菴為賦此詩，敬刻石於昌州墳廬之忠誠堂，以傳永久，長男朝散，次男朝奉[缺一字]通判漢州覺謹識。按碑今毁，照舊志錄。

==註釋==
{{reflist}}
{{大足石刻}}
[[Category:大足石刻|Category:大足石刻]]