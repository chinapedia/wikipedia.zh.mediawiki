'''徐觀瀾'''，字'''涵碧'''，[[山西|山西]][[泽州|泽州]]人。[[明朝|明朝]]政治人物、[[進士|進士]]出身。

== 生平 ==
[[万历|万历]]元年（1573年）癸酉科舉人，十七年（1589年）己丑科進士，授禮科给事中，方居谏垣，[[关白|关白]]陷[[朝鲜|朝鲜]]，出师援剿，诡请封贡，命集议，观澜与廷臣交章止之，而尚书[[石星|石星]]力持不听。及封事坏，丧师辱国，[[杨镐|杨镐]]掩败奏捷，赞画[[丁應泰|丁应太]]以闻，下镐于理，因遣观澜往勘东征事，随报四路溃兵状，请论武臣失事如法，不避险难<ref>万历二十六年五月，升[[包见捷|包见捷]]户科都给事中，[[侯庆远|侯庆远]]户科、[[罗朝栋|罗朝栋]]礼科、徐观澜兵科，各左给事中。[[程绍|程绍]]吏科、[[李应策|李应策]]户科、[[杨应文|杨应文]]礼科，各右给事。</ref><ref>万历二十六年六月，兵科给事中徐观澜奏查勘东征事宜，一请敕谕朝鲜君臣，前经理奉职无状，业已罢还，从此戢众整兵，禁勿侵掠。王宜尝胆卧薪，练主兵，储客饷，兴复舆图之旧。一请敕戒南北诸将，朝廷录功使过，恩德良厚，宜释嫌疑，共抒忠勇，慎勿彼此异视。今后凡有功罪，从公赏罚，敢有不遵谕旨者，督抚以军法从事。一诸敕督抚诸臣，历查阵亡将卒 或设祭以掩其骸，或给赏以恤其家，伤者厚抚而遣之，还存者少优以作其气，庶六师咸奋。一请敕都察院速差巡按御史一员，巡按辽东陈效速赴朝鲜会勘功罪，庶查核任专，日后军中不敢隐弊。一请敕督抚诸臣共秉公忠，各输肝胆，会议丝毫无隐，奏报从实具闻，庶足明臣子不欺之义，而抒 皇上东顾之忧。下该部议。</ref>。历[[釜山|釜山]]、[[蔚山|蔚山]]等处，廉其虚实，直纠[[沈一贯|沈一贯]]、[[萧大亨|萧大亨]]、[[邢玠|邢玠]]、[[万世德|万世德]]党和卖国，疏未达，大亨危之，一贯简观澜前疏有抱病语，票准回籍，改命代勘<ref>万历二十七年四月辛亥，遣刑科左给事中[[杨应文|杨应文]]代徐观澜查勘东事。</ref>。适关白暴亡，邢、万辈遂贪天冒功，而观澜坐废，应太亦落职，直臣不容于时如此<ref>《泽州府志》</ref>。

== 参考资料 ==
{{reflist}}

{{萬曆十七年己丑科殿試金榜}}

{{Authority control}}

{{DEFAULTSORT:Xu徐}}
[[Category:徐姓|G]]
[[Category:泽州人|Category:泽州人]]
[[Category:萬曆元年癸酉科舉人|Category:萬曆元年癸酉科舉人]]
[[Category:明朝兵科给事中|Category:明朝兵科给事中]]
[[Category:明朝礼科给事中|Category:明朝礼科给事中]]


{{明朝人物小作品}}