'''徐作霖'''（{{bd|？||1642年||Xu徐}}），字霖蒼，[[河南|河南]][[歸德府|歸德府]][[商丘縣|商丘縣]]（今[[商丘市|商丘市]]）人。明末[[解元|解元]]。

崇禎三年（1630年）庚午科河南[[鄉試|鄉試]][[解元|解元]]。崇禎十五年（1642年），[[李自成|李自成]]攻陷[[陳州|陳州]]，乘勝進犯歸德。城破，作霖身死。《[[明史|明史]]·忠義》載其事跡。<ref>《明史·卷二百九十三 ‧ 列傳第一百八十一·忠義五》：王世琇，字崑良，清苑人。崇禎十年進士。授歸德推官，遷工部主事。十五年二月，李自成陷陳州，乘勝犯歸德。世琇將行，僚屬邀共守，慨然曰：「久官其地，臨難而去之，非誼也。」遂與同知顏則孔、經歷徐一源、商丘知縣梁以樟、教諭夏世英、里居尚書周士樸等誓衆堅守。賊攻圍七日，總督侯恂家商丘，其子方夏率家衆斬關出，傷守者，衆遂亂。賊乘之入，世琇、則孔並遇害。則孔女聞之，即自縊。一源分守北城，殺賊多，城陷，巷戰，罵賊死。以樟中賊刃，久而復甦，妻張及子女僕從皆死，以樟竟獲免。世英持刀罵賊，死於明倫堂，妻石亦自刎。同死者，尚書士樸，工部郎中沈試，主事朱國慶，中書侯忻，廣西知府沈仔，威縣知縣張儒及舉人徐作霖、吳伯胤、周士美等六人，官生沈佖、侯晙等三人，貢生侯恒、沈誠、周士貴等八人，國學生侯悰、沈倜等四人，諸生吳伯裔、張渭、劉伯愚等一百十餘人。試，商丘人，大學士鯉之孫。作霖、伯胤、伯裔、渭、伯愚，皆郡中名士。</ref>

工詩，有《止園詩集》五卷。<ref>《千頃堂書目·卷二十八》：徐作霖，《止園詩集》五卷（字霖蒼，商丘人，解元，死流寇之難。）</ref>

==參考文獻==
{{reflist}}

{{DEFAULTSORT:Xu徐}}
[[Category:崇禎三年庚午科舉人|Category:崇禎三年庚午科舉人]]
[[Category:明朝河南鄉試解元|Category:明朝河南鄉試解元]]
[[Category:明朝雲南按察司副使|Category:明朝雲南按察司副使]]
[[category:明朝戰爭身亡者|category:明朝戰爭身亡者]]
[[Category:商丘人|Category:商丘人]]
[[Category:徐姓|Zuo]]