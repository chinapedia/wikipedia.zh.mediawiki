'''徐調元'''，[[表字|字]]'''尔赞'''，[[南直隶|南直隶]][[常州府|常州府]][[無錫縣|無錫縣]]人，[[明朝|明朝]]政治人物。

==生平==
[[崇禎|崇禎]]十年（1637年）丁丑科[[進士|進士]]，授[[黄冈|黄冈]]知县。时流贼势方炽，城中无兵，调元募壮勇固守，贼攻围一月遁去。官捕得盗三百余人，调元鞠之，皆被贼者，无所得食，故相聚行劫。请于抚按，诛其奸淫杀人者，而释其馀。父丧归，起补[[金華縣|金華縣]]。[[東陽縣|東陽縣]]诸生[[许都|许都]]作乱，所在应之，都以宣大故帅[[房大成|房大成]]为谋主。调元探其潜至城下，邀与计事，迎之别馆。大成不疑，明日议事府治，立缚大成斩以徇。贼众掩至，城守固，遂四散剽掠。乃率诸将夹击之，一鼓破贼，荡其巢穴，赦其妻子，论功，有旨召用。南都时，马、阮当国，[[朱大典|朱大典]]素恨調元，因事罗织，遂被逮下刑部。会[[左良玉|左良玉]]拥兵入朝，大典御之中道而溃，调元得脱，归年八十卒<ref>《无锡县志》</ref><ref>《常州府志》</ref>。

==引用==
{{reflist}}

==參考文獻==
*《江南通志》

{{start box}}
{{s-off}}
{{s-before|[[李希沆|李希沆]]<br>}}
{{s-title|明朝黄冈县知县|1637年—？年}}
{{s-after|[[侯鼎鉉|侯鼎鉉]]<br>}}
{{end box}}

{{崇禎十年丁丑科殿試金榜}}
{{DEFAULTSORT:Xu徐}}
[[Category:徐姓|D]]
[[Category:无锡人|Category:无锡人]]
[[Category:明朝黄冈县知县|Category:明朝黄冈县知县]]
[[Category:明朝金華縣知縣|Category:明朝金華縣知縣]]
[[Category:明遗民|Category:明遗民]]