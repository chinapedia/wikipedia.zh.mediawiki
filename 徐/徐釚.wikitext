[[File:徐釚.jpg|thumb]]》第一集之徐釚]]
'''徐釚'''（{{bd|1636年||1708年|catIdx=}}），[[南直隸|南直隸]][[蘇州府|蘇州府]][[吳江縣|吳江縣]]（今[[江蘇省|江蘇省]][[吳江縣|吳江縣]]）人，明清政治人物。

徐釚於崇禎九年（1636）生，早年以[[計東|計東]]為師，讀書於南州草堂。後入[[宋實穎|宋實穎]]門下。康熙七年（1668），[[程康莊|程康莊]]任蕪湖郡司馬，招徐釚入幕。十一年，徐釚應計東之邀遂至北京，與[[朱爾邁|朱爾邁]]、[[馮溥|馮溥]]、[[周在浚|周在浚]]、[[宋思玉|宋思玉]]、[[周綸|周綸]]、[[王鴻緒|王鴻緒]]、[[汪懋麟|汪懋麟]]、[[紀映鍾|紀映鍾]]等有唱酬。<ref>見《詞苑叢談·紀事四》：紀映鍾和云：「澹煙濃樹月城東，節過天中。北窗高臥誰呼起？醉鄉深、深處宜儂。幾點白鷗橫渚，一雙紫燕穿風。西山螺翠晚來工，雨後難逢。南金滿坐連球斗，也包容、棄蒯燒桐。羨爾相當旗鼓，百年鞭弭吾從。」徐倬和云：「棗花飛滿坐牆東，病裡愁中。晚涼天氣催人出，且當杯、末問誰儂。酒浪平翻柳浪，裙風拖帶荷風。掠波燕子晚來工，故意迎逢。看看日落銀塘暗，烏啼上、金井梧桐。歸去重申舊約，狗屠劍俠吾從。」周在浚和云：「酒帘飄颺盡橋東。綠樹陰中。一時名士都相聚，斜陽裡、倍覺愁儂。岸柳猶含宿雨，鄰花暗遞香風。多情孝穆句偏工。醉裡歡逢。新詞一闋歌將歇，似秋宵、夜冷梧桐。欲覓雙鬟何處，且攜銕板來從。」龔鼎孳和云：「客心搖曳住西東，柳絮空中。爭傳紫陌青帘下，倩雙鬟、譜出歡儂。一陣催花梅雨，滿簾消夏松風。五陵衣馬鬬誰工？湖海相逢。唾壺擊碎狂歌發，勝淒清、露滴新桐。寄語酒樓高李，論文吾欲過從。」</ref>[[龔鼎孳|龔鼎孳]]於臨歿謂[[梁清標|梁清標]]曰：“負才子如徐君，可使之不成名耶？”康熙十七年（1678），朝廷詔博學鴻儒，梁清標薦舉徐釚，康熙十八年（1679年），登[[博學鴻詞|博學鴻詞]]科，授[[翰林院|翰林院]][[檢討|檢討]]，<ref>《[[清史列傳|清史列傳]]》,71卷 ,802</ref>參修《[[明史|明史]]》，著[[俞大猷|俞大猷]]、[[戚繼光|戚繼光]]、[[劉顯|劉顯]]、[[馬芳|馬芳]]諸大將軍傳，行文縝密，“一时推大作手”。康熙二十一年（1682），因病告假歸里，二十五年（1686），入京補官翰林院檢討，因與同官爭修改史稿而被外放，<ref>邓之诚《清诗纪事初编》推測：“釚罢官在康熙廿五年，时徐乾学方官礼部侍郎，集中所谓宗伯叔是也。竟不能庇之。观读史有感，熟读周南太史记，只疑对禅胜河渠，似由与同官争史稿修改以致被放，而起爨则由小游仙诗莫羡吹箫王子晋，夜深花底自弹筝，未悉所指。知是时党争之烈也。”</ref>康熙二十六年（1687）辭歸。康熙四十八年（1709）十月二十一日，卒。另著有《南州草堂集》、《南州草堂續集》、《詞苑叢談》、《南洲草堂詞話》、《楓江漁父圖詠》等。<ref>國朝詩人徵略初編 ,11卷 ,408-409</ref>

==注釋==
{{reflist}}
{{康熙十八年己未科博學宏詞}}
{{DEFAULTSORT:XC徐}}
[[Category:清朝翰林院檢討|Category:清朝翰林院檢討]]
[[Category:清朝詩人|Category:清朝詩人]]
[[Category:吴江人|Category:吴江人]]