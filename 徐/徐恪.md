'''徐恪'''（{{bd|1431年||1503年|catIdx=}}），字'''公肅'''，[[南直隶|南直隶]][[蘇州府|蘇州府]][[常熟縣|常熟縣]] (今[[江蘇省|江蘇省]][[常熟市|常熟市]]）人，明朝南京工部侍郎。

成化二年，登進士，授工科給事中。后出任湖廣左參議，升河南右參政。請求賑災陝西饑荒。弘治初年，歷任河南左右布政使。弘治四年，升爲右副都御史，巡撫許州等地。其為人執法嚴明，糾正各地弊病，為當地豪強王族所不悅。明孝宗知其賢，責怪平樂王、義寧王，后命徐與湖廣巡撫[[韓文|韓文]]互調職位。當時百姓罷市，哭泣相送者數十里不絕。其在湖廣與岐王相爭，被彈劾改為南京工部右侍郎。任滿后因病致仕<ref>《[[明史|明史]]》（卷185）：“徐恪，字公肅，常熟人。成化二年進士。授工科給事中。中官欲出領抽分廠，恪等疏爭。中官怒，請即遣恪等，將摭其罪，無所得乃已。出為湖廣左參議，遷河南右參政。陝西饑，當轉粟數萬石。恪以道遠請輸直，上下稱便。弘治初，歷遷左、右布政使。徽王府承奉司違制置吏，恪革之。王奏恪侵侮，帝賜書誡王。河徙逼開封，有議遷藩府三司於許州者，恪言非便，遂寢。四年拜右副都御史，巡撫其地。奏言：「秦項梁、唐龐勛、元方谷珍輩往往起東南。今東南民力已竭，加水旱洊臻，去冬彗掃天津，直吳、越地。乞召還織造內臣，敕撫按諸臣加意拊循，以弭異變。」帝不從。故事，王府有大喪，遣中官致祭，所過擾民。成化末，始就遣王府承奉。及帝即位，又復之。恪請如先帝制，並條上汰冗官、清賦稅、禁科擾、定贖例、革抽分數事，多議行。戶部督逋急，恪以災變請緩其事。御史李興請於鄖陽別設三司，割南陽、荊州、襄陽、漢中、保寧、夔州隸之。恪陳五不可，乃止。恪素剛正。所至，抑豪右，祛奸弊。及為巡撫，以所部多王府，持法尤嚴，宗人多不悅。平樂、義寧二王遂訐恪減祿米、改校尉諸事。勘無驗，坐恪入王府誤行端禮門，欲以平二王忿。帝知恪無他，而以二王幼，降敕切責，命湖廣巡撫韓文與恪易任。吏民罷市，泣送數十裏不絕。屬吏以羨金贐，揮之去。至則值岐王之國，中使攜鹽數百艘，抑賣於民，為恪所持阻不行。其黨密構於帝。居一歲，中旨改南京工部右侍郎。恪上疏曰：「大臣進用，宜出廷推，未聞有傳奉得者。臣生平不敢由他途進，請賜罷黜。」帝慰留，乃拜命。勢要家濫索工匠者，悉執不予。十一年考績入都，得疾，遂致仕，卒。”</ref>。

==参考文献==
{{wikisource|明史/卷185}}
{{Reflist}}

{{成化二年丙戌科殿試金榜}}
{{DEFAULTSORT:Xu徐}}
[[Category:徐姓|Category:徐姓]]
[[Category:南京工部侍郎|Category:南京工部侍郎]]
[[Category:明朝河南布政使|Category:明朝河南布政使]]
[[Category:明朝副都御史|Category:明朝副都御史]]
[[Category:明朝湖廣巡撫|Category:明朝湖廣巡撫]]
[[Category:明朝河南巡撫|Category:明朝河南巡撫]]
[[Category:明朝給事中|Category:明朝給事中]]
[[Category:常熟人|Category:常熟人]]