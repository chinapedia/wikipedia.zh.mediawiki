'''魯經'''，[[山西|山西]][[大同府|大同府]][[大同縣|大同縣]]人，[[明朝|明朝]]軍事將領，[[魯鑑|魯鑑]]之孫，[[魯麟|魯麟]]之子。

魯經早年隨父參戰，授官令約束土軍，[[魯麟|魯麟]]請歸治。正德二年，既襲指揮使，后因戰功升都指揮僉事。之後再遷都指揮使充左參將，分守莊浪，命為署都督僉事。[[明世宗|明世宗]]繼位后，乞休。[[巡撫|巡撫]][[許鳳翔|許鳳翔]]稱其力戰被創，且世將敢戰，不宜聽其離去。世宗遂諭留，且勞以銀幣。之後充副總兵分守。嘉靖六年，以都督同知充[[總兵官|總兵官]]，鎮守延綏。大學士[[楊一清|楊一清]]請改經[[陝西|陝西]]，以平息莊浪土兵。兩年后，以疾致仕請歸。其子[[魯瞻|魯瞻]]擔任指揮僉事，守備山丹。嘉靖二十二年，宣府、大同有警，詔令魯經率領五千部隊赴援。至而邊患已息，乃遣還。次年，[[魯瞻|魯瞻]]去世，魯經以次子及孫皆幼，請親自率領土軍，得到批准。嘉靖三十五年，去世<ref>《[[明史|明史]]》（卷174）：“魯氏世守西陲，有捍禦功，至鑒官益顯，其世業益大，而所部土軍生齒又日盛。麟既移甘肅，帝以土軍非鑒不能治，特起治之，且命有司建坊旌其世績。鑒乃條上邊務四事，多議行。鑒有材勇，遇敵輒冒矢石，數被傷不為沮，故能積功至大將。十五年以舊創疾發，卒。贈右都督，賜恤如制。時麟已由甘肅參將擢左副總兵，豪健如其父，而恭順不如。先為遊擊時，寇入永昌，失律，委罪副將陶禎。下御史按，當戍邊，但貶一秩，遊擊如故。暨為副將，調韋州禦寇。寇大入不能擊，遣都指揮楊琳邀之孔壩溝。琳大敗，不救，連被劾。麟自訴，止停俸二月。時已授麟子經官，令約束土軍。而麟奏經幼，土人不受要束，乞歸治之。不俟報，徑歸。帝用劉大夏言，從其請。武宗立，甘肅巡撫畢亨薦經及麟謀勇，令率所部協戰守。正德二年，經既襲指揮使，自陳嘗隨父有功，乃以為都指揮僉事。未幾，麟卒，贈都督僉事。賜祭葬。故事，都指揮無恤典，以經乞，破例予之。經積戰功，再遷都指揮使充左參將，分守莊浪。復自陳功閥，兵部執不可。帝特命為署都督僉事。世宗立，乞休。巡撫許鳳翔言經力戰被創，疾行愈，且世將敢戰，知名異域，今邊患棘，不宜聽其去。帝乃諭留，且勞以銀幣。尋充副總兵分守如故。嘉靖六年冬，以都督同知充總兵官，鎮守延綏。大學士楊一清言：「經守莊浪二十余載，屢立戰功，其部下土軍非他人所能及。雖其子瞻已為指揮僉事，奉命統轄，然年尚少。今陝西總兵官張鳳乃延綏世將，若調鳳延綏，而改經陝西，自可彈壓莊浪，無西顧患。」帝立從之。居二年，竟以疾致仕。久之，命瞻以本官守備山丹。經奏言：「自臣高祖後，世守茲土。今臣家居，瞻又移他鎮，土軍皇皇，不欲別附，若因此生他患，是隳先業而負世恩也，乞令守故業。」可。二十二年，宣、大有警，詔經簡壯士五千赴援。至而邊患已息，乃遣還。以經力疾趨召，厚賚之。明年瞻卒。經以次子及孫皆幼，請得自轄土軍。詔許之。經驍勇，奉職寡過，繼祖父為大帥，保功名，稱良將。三十五年卒。賜恤如制。”</ref>。

==参考文献==
{{wikisource|明史/卷174}}
{{Reflist}}

[[Category:明朝總兵官|Category:明朝總兵官]]
[[Category:明朝都督同知|Category:明朝都督同知]]