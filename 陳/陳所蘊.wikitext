'''陳所蘊'''（{{bd|?||?|}}），字'''子有'''，直隶[[松江府|松江府]][[上海縣|上海縣]]人。[[明朝|明朝]]政治人物、[[進士|進士]]出身。

[[万历|万历]]十七年（1589年）己丑科二甲進士，授南刑曹，历员外、郎中。性方严，有坐法当讯者，介大司寇及所蕴座师为关说，所蕴卒按其罪，有铁面郎之目。调南选郎，参藩江岳<ref>万历二十三年十二月乙巳，升南京吏部文选司郎中陈所蕴为湖广右参议兼佥事、岳州江防兵备，直隶永平府知府马崇谦为湖广副使、归施兵备，山东右布政使张思忠为河南左布政使。补原任广西左布政使王续之于湖广，福建副使徐即登为本省左参政、分守福宁道。</ref>，副宪大名，所至有声。督学中州<ref>万历二十六年五月，升湖广参议陈所蕴为河南副使，广西知府卢泮为四川副使，广东参议周应治为云南副使，湖广参议丁继嗣、兴化知府陈王庭俱江西副使，山东参议卢传元、莱州知府杜潜、杭州知府季东鲁俱狭陕西副使，永昌知府陈应魁、韶州知府谢台卿俱广西副使，刑部员外郎林掖章为湖广佥事。</ref>，谢绝请托。寻擢参政，分守大梁，有奸弁上疏请核河南羡帑者，乘驿按问，同事震慑，所蕴折服之，弁坐妄言罪。未几乞休，后起山西按察使，疏辞，复起南京太仆寺少卿，甫半载归<ref>万历四十五年四月，南京鸿胪寺卿等官[[余启元|余启元]]等自陈不职， 上命俱照旧供职，陈所蕴准致仕。</ref>。地方有大利弊，往往以片言指陈当事，郡邑重之，卒年八十四。著有《竹素堂藏稿》
<ref>嘉庆《松江府志》</ref>。

== 参考资料 ==
{{reflist}}

{{萬曆十七年己丑科殿試金榜}}

{{Authority control}}

{{DEFAULTSORT:Chen陈}}
[[Category:陈姓|S]]
[[Category:上海人|Category:上海人]]
[[Category:南京刑部主事|Category:南京刑部主事]]
[[Category:南京刑部郎中|Category:南京刑部郎中]]
[[Category:南京吏部郎中|Category:南京吏部郎中]]
[[Category:明朝湖廣按察司僉事|Category:明朝湖廣按察司僉事]]
[[Category:明朝湖廣布政使司參議|Category:明朝湖廣布政使司參議]]
[[Category:明朝河南按察司副使|Category:明朝河南按察司副使]]
[[Category:明朝河南布政使司參政|Category:明朝河南布政使司參政]]
[[Category:明朝山西按察使|Category:明朝山西按察使]]
[[Category:南京太僕寺少卿|Category:南京太僕寺少卿]]


{{明朝人物小作品}}