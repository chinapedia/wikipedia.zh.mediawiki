'''陳諤'''，字'''克忠'''，[[廣東|廣東]][[番禺縣|番禺縣]]人。[[明朝|明朝]]政治人物。

[[永樂|永樂]]六年（1408年）舉鄉試，入[[太學|太學]]，授刑科[[給事中|給事中]]。其遇事剛果，彈劾無所避諱。每次奏事，聲大如鐘。[[明成祖|成祖]]特下令餓其數日，陳諤奏對如故。成祖歎其天性如此，以後每次遇見，均稱之為“大聲秀才”。因言事忤旨，被半埋[[奉天門|奉天門]]，七日不死。遇赦復官。

永樂十六年（1418年），任[[順天府|順天府]][[府尹|府尹]]。謫為湖廣按察使，改山西按察使，因事連坐落職。

[[明仁宗|仁宗]]繼位，恢復官職。貶[[海鹽縣|海鹽縣]]知縣，遷荊王長史，為王府所厭。宣德三年（1428年），改鎮江府同知，致仕歸，卒於鄉<ref>《[[明史|明史]]·卷162》：陳諤，字克忠，番禺人。永樂中，以鄉舉入太學，授刑科給事中。遇事剛果，彈劾無所避。每奏事，大聲如鐘。帝令餓之數日，奏對如故。曰：「是天性也。」每見，呼為「大聲秀才」。嘗言事忤旨，命坎瘞奉天門，露其首。七日不死，赦出還職。已，復忤旨，罰修象房。貧不能雇役，躬自操作。適駕至，問為誰。諤匍匐前，具道所以。帝憐之，命復官。歷任順天府尹，政尚嚴鷙。執政忌之，出為湖廣按察使。改山西，坐事落職。仁宗即位，遇赦當還故官。帝以諤前在湖廣頗摭楚王細故，謫海鹽知縣。遷荊王長史，為王府所厭苦。宣德三年遷鎮江同知。致仕歸，卒。</ref><ref>《國朝獻徵錄·卷之七十五》：順天府尹陳諤傳（雷禮）陳諤，字克初字一諤，廣東廣州府番禺縣人。永樂六年舉鄉試，入大學。八年，擢刑科給事中。舉劾權貴，無所避。每奏事，大聲如鐘，上令餓之數日，奏對如故。上曰：「是天生也。」每見呼?「大聲秀才」。嘗言事忤旨，命坎瘞奉天門外，七日不死。赦出還職。尋陞吏科都給事中。一日，率同列論事，觸上怒，落職罰修象房，同事者先治完，降官去。諤貧不能顧役，躬治甚力。值駕至觀象，上問治屋者?誰，諤前俯伏具道所以，上憐之，命復其官，搏擊愈甚。十一年，奉使雲南還，命署通政司事。逾年，署應天府，復署刑部。十四年，署鴻臚。明年，改署工部。所至能其官。十六年六月，擢順天府尹。政尚嚴察頗有張趙風。嘗出行誤衝皇太子駕，太子訴於上，上曰：「陳府尹是我父母官。」竟不問，其優假如此。既而執政者忌之，出?湖廣按察副使。三載，刑政肅清一道無冤獄，亦無冤民奏。最改山西，坐事落職。洪熙改元，遇赦應復，上曰：諤，小人也，不宜以玷方面。貶海鹽知縣。上一日問左右，□聲官人何在？宜置轉導使。人得聞過乃授荊府長史，多所匡益。上賜以「忠良鯁直」四字，示寵異焉。宣德三年，與王不恊，遷鎮江府同知，致仕歸。正統九年卒於家。論曰：陳公以犯顏敢諫屢瀕於死，賴文皇□仁皇之明，躓而復奮然竟齟齬坎壈其身語云直道三黜豈欺我哉。</ref>。

==参考文献==
{{wikisource|明史/卷162}}
<div class="references-small">
<references />
</div>

[[Category:明朝給事中|Category:明朝給事中]]
[[Category:明朝順天府府尹|Category:明朝順天府府尹]]
[[Category:明朝湖廣按察使|Category:明朝湖廣按察使]]
[[Category:明朝山西按察使|Category:明朝山西按察使]]
[[Category:明朝海鹽縣知縣|Category:明朝海鹽縣知縣]]
[[Category:明朝王府长史|Category:明朝王府长史]]
[[Category:明朝鎮江府同知|Category:明朝鎮江府同知]]
[[Category:番禺人|Category:番禺人]]
[[Category:陈姓|E]]
[[Category:永樂六年戊子科舉人|Category:永樂六年戊子科舉人]]