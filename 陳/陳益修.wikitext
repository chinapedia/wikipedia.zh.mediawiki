'''陳益修'''（{{bd|？||？}}），字'''玉笥'''。[[山東|山東]][[濟寧州|濟寧州]]人，[[清|清]]初官員。

==生平==
陳益修於清[[順治|順治]]三年（1646年）中式丙戌科三甲進士，此爲清朝首次開科。授[[貴池縣|貴池縣]]知縣，官至[[戶部|戶部]][[主事|主事]]。<ref>《濟寧州志·卷五·科貢》頁二十：（進士）陳益修，登丙戌傅以漸榜。仕戶部主事。</ref>

== 轶事 ==
[[王渔洋|王渔洋]]《[[池北偶談|池北偶談]]》载其双眼被剜又复明之奇事。<ref>《池北偶談·卷二十·談異一》陳玉笥：濟寧陳益修，字玉笥，恂恂君子也。明崇禎末，濟寧有回回楊生花等，素豪猾，武斷鄉里。一旦欲毀關壯繆祠廟，拓其居廛。陳號召諸生，鳴於官，懲首事者，廟得以存。及鼎革之際，生花挾舊憾，帥其黨，邀陳於天井閘，■之瀕死，仍以刀刓其睛啖之，以礦灰實目眶，棄諸野外。家人舁歸，謂必無生理矣。至夜，陳昏憒中見綠衣神人強之以酒，外青內白，痛稍差。次夜，復見一神人，以手擊其腦後，目中血出如注，痛良已。又次夜，見一老嫗，食以杏李，又以羊眼盈把，令口吸之。比覺，雙瞳炯然矣。生花及其姪樸，乘亂為盜，族誅，去陳事才八月也。陳乙酉與弟尚謙同舉省試，丙戌登第，官貴池知縣，仕至戶部主事，予在京師見之。</ref>

==參考資料==
{{reflist}}
*（[[中國國家圖書館|中國國家圖書館]]藏）廖有恒、杨通睿 撰.《濟寧州志》. 清康熙十二年（1673年）. 刻本.

{{順治三年丙戌科殿試金榜}}

{{Authority control}}

{{DEFAULTSORT:Chen陳}}
[[Category:陳姓|Y]]
[[Category:濟寧人|Category:濟寧人]]
[[Category:清朝戶部主事|Category:清朝戶部主事]]