'''陈厚耀'''（{{bd|1648年||1722年|catIdx=Chen陳}}），字'''泗源'''，[[泰州|泰州]]人。[[清朝|清朝]][[翰林|翰林]]，[[天文學家|天文學家]]、[[數學家|數學家]]。

陈厚耀為[[康熙|康熙]]四十五年（1706年）进士，官[[苏州|苏州]]府学教授。大学士[[李光地|李光地]]向朝廷推薦他通曉天文、算法，得到引见，改任内阁中书。[[康熙帝|康熙帝]]測試其算法，绘[[三角形|三角形]]，令其求中线及弧背尺寸，厚耀回答無誤。授官[[翰林院|翰林院]][[编修|编修]]，入直内廷。累迁国子监司业，转任左春坊左谕德，因年老致仕，卒於家。《清史稿·儒林》有傳。

陳厚耀精於曆算，著作甚多，有《春秋战国异辞》五十四卷、《通表》二卷、《摭遗》一卷，《春秋世族谱》一卷等。<ref>《清史稿·列传二百六十八·儒林二》：陈厚耀，字泗源，泰州人。康熙四十五年进士，官苏州府学教授。大学士李光地荐其通天文、算法，引见，改内阁中书。上命试以算法，绘三角形，令求中线及弧背尺寸，厚耀具劄以进，皆如式。授翰林院编修，入直内廷。厚耀学问渊博，直内廷后，兼通几何算法，於是其学益进。迁国子监司业，转左春坊左谕德，以老乞致仕，卒於家。<br>厚耀以天算之法治春秋，尝补杜预长历为春秋长历十卷，其凡有四：一曰历证，备引汉书、续汉书、晋书、隋书、唐书、宋史、元史、左传注疏、春秋属辞、天元历理诸说，以证推步之异。其引春秋属辞载杜预论日月差谬一条，为注疏所无。又引大衍历义春秋历考一条，亦唐志所未录。二曰古历，以古法十九年为一章，一章之首，推合周历正月朔日冬至，前列算法，后以春秋十二公纪年，横列为四章，纵列十二公，积而成表，以求历元。三曰历编，举春秋二百四十二年，推其朔闰及月之大小，而以经、传干支为证佐，述杜预之说而考辨之。四曰历存，古历推隐公元年正月庚戌朔，杜氏长历则为辛巳朔，乃古历所推上年十二月朔，谓元年以前失一闰，盖以经、传干支排次知之。厚耀则谓如预之说，元年至七年中书日者虽多不失，而与二年八月之庚辰、四年二月之戊申又不能合。且隐公三年二月己巳朔日食，桓公三年七月壬辰朔日食，亦皆失之。盖隐公元年以前非失一闰，乃多一闰，因定隐公元年正月为庚辰朔，较长历退两月，推至僖公五年止。以下朔、闰，一一与杜历相符，故不复续推焉。<br>又撰春秋战国异辞五十四卷、通表二卷、摭遗一卷，春秋世族谱一卷。邹平马骕为绎史，兼采三传、国语、国策，厚耀则皆摭於五书之外，独为其难。氏族一书，与顾栋高大事表互证，春秋氏族之学，几乎备矣。厚耀又著礼记分类、十七史正譌诸书，今不传。</ref>

==注釋==
{{reflist}}

==參考書目==
*《清史稿》

{{康熙四十五年丙戌科殿試金榜}}
{{特授改補館職翰林}}
{{DEFAULTSORT:Chen陳}}
[[Category:清朝蘇州府儒學教授|Category:清朝蘇州府儒學教授]]
[[Category:清朝內閣中書|Category:清朝內閣中書]]
[[Category:清朝國子監司業|Category:清朝國子監司業]]
[[Category:清朝天文學家|Category:清朝天文學家]]
[[Category:清朝數學家|Category:清朝數學家]]
[[Category:泰州人|Category:泰州人]]
[[Category:陳姓|H]]