{{明清人物信息框
| 姓名 = 陳桂棟 
| 原名 = 
| 圖片名稱=  
| 圖片大小 = 220px
| 圖片說明 =  
| 最高職務 = [[南直隸|南直隸]][[徐州|徐州]]知州
| 國家 = 大明
| 爵位 =
| 籍貫 = [[四川省|四川省]][[鄰水縣|鄰水縣]]
| 族裔 =  
| 旗籍 = 
| 字號 = 字大椿 
| 諡號 = 節愍
| 出生日期 = 生年不詳
| 出生地點 = [[四川|四川]][[鄰水縣|鄰水縣]]
| 逝世日期 = 崇禎十六年（1643年）
| 逝世地點 = 徐州
| 墓葬 = 徐州城北
| 配偶 =  
| 親屬 = 子陳應世任大昌教諭<ref>「陳應世，徐州知州桂棟子，任大昌教諭」，乾隆《鄰水縣志》</ref> 
| 出身 = 
*  崇楨三年庚午科舉人
| 經歷 = 內黃縣知縣
| 著作 =  
}}
'''陳桂棟'''{{BD|？年||1643年||}}，字大椿，[[四川|四川]][[鄰水縣|鄰水縣]]人，明末政治人物。

崇禎三年（1630年）庚午科舉人，歷任[[直隸|直隸]][[大名府|大名府]][[內黃縣|內黃縣]]知縣、[[南直隸|南直隸]][[徐州|徐州]]知州，闖賊[[李自成|李自成]]攻徐州，積極防禦後解圍，論功陞陝西[[臨洮府|臨洮府]]知府，北京陷落，賊再來攻城，被執死，或言負官印墜城自盡。[[錢謙益|錢謙益]]爲其作死事狀。清乾隆三年奉文崇祀忠義<ref>『陳桂棟。鄰水人。崇禎庚午鄉薦。任內黃縣令。有惠政。陞徐州牧。適李賊圍城。桂棟殉節』。[雍正]《四川通志》卷十二</ref><ref>『陳桂棟。崇楨三年庚午科舉人。任內黃縣。多異政以薦。擢南直隸徐州知州。闖賊李自成僞將攻城且陷。桂棟不屈。望北再拜。負印墜城死。民憐其忠。葬於徐州城北。江南錢謙益爲作死事狀。事載省志忠義傳。乾隆三年奉文崇祀』。[道光元年]《鄰水縣志》卷三</ref><ref>「陳桂棟，天啟四年甲子舉人，任河南內黃縣令，多善政。擢南直隸徐州知州，甫兩月，流賊來寇，公登陴力禦，賊死傷甚眾，解圍去。論功進陝西臨洮府知府。命甫下，京師陷，賊復來攻。是時武弁聞京師失守，皆陰附賊。或勸公宜自爲計，公以「已辦一死」對，守益力。會武弁應賊，城遂破。公率家奴巷戰，身被十餘創，度不能出，乃負印墜城死。民憐其忠，葬於城下，錢謙益爲作《死事狀》。乾隆三年，祀忠義祠。」，[道光十八年]《鄰水縣志》卷四</ref><ref> 『陳桂棟。字大椿。四川鄰水舉人。崇禎十六年任。死於寇。』、『邑宰陳桂棟墓。在縣西北楚王鎮南道旁。逆賊李自成遣騎據城，執桂棟殺之，藁葬於此。』。《內黃縣志》</ref><ref>『崇禎十七年春三月，闖賊李自成遣騎二百入城，置偽官趙二良。知縣陳桂棟率邑紳城固知縣司五教守城，拒賊被執，俱死之』。光緒《內黃縣志》卷八</ref>。乾隆四十一年賜諡節愍<ref>『陳桂棟。鄰水舉人。任內黃知縣。有惠政。陞知徐州。崇禎八年闖賊圍州城殉節。本朝乾隆四十一年賜諡節愍。』。《嘉慶重修一統志》卷三百九十四</ref><ref>「徐州知州陳桂棟，鄰水人，崇禎八年闖賊圍州城殉節，見《四川通志》」，《欽定勝朝殉節諸臣錄》</ref><ref>「崇禎十六年冬十二月，流賊寇徐州，知州事陳公桂棟到任僅兩月，州民屢經兵火，戶不滿千，守禦具一無備，僚屬請迎降，公怒斥之曰：此我死所也。召士民激以大義，登陴力禦，賊死傷甚眾，解圍去。朝廷錄守城功，進陝西臨洮知府。命甫下，京師陷，賊復來攻。是時城中武弁聞京師失守，皆陰從賊，而百姓又以賊有三日不下即屠城之令，亦洶洶無固志。或語陳公曰：時事若此，公盍自爲計？且公已移他郡，則此邦非公責矣。公曰：我爲朝廷守土，固已辦一死，代者即至，吾亦與俱死耳。遂出己財募死士，守益力。會城守某應賊，城遂破。公馳馬入署，取印佩於身，率家奴巷戰，身被十餘創，度不能出，乃下馬登城，北向再拜，負印墜城死。賊既去，士民收骸骨，棺歛葬城下，丐余門人陳生屬爲狀。嗟乎！李自成一盜羊逋逃人耳，其眾烏合，其勢獸散，乃未二十年，遂舉三百年全盛之金甌，土崩瓦解，莫可誰何。雖曰天實爲之，亦人事有以致之也。蓋累世忠良，已盡於逆奄之斲喪，而周延儒、溫體仁身秉國鈞，凡內服大僚，外膺節鉞，久於其位而無患害者，皆巧佞庸鄙之人，社稷之傾危，漠然不以關其心，故一潰而不可救，雖有致命遂志之士，亦終於無可奈何，而徒以身殉也。悲夫！」，明徐州知州陳公守城死事狀，禮部尚書-錢謙益</ref>。

==註釋==
{{reflist}}
{{明朝人物小作品}}
[[Category:明朝內黃縣知縣|Category:明朝內黃縣知縣]]
[[Category:明朝徐州知州|Category:明朝徐州知州]]
[[Category:明朝臨洮府知府|Category:明朝臨洮府知府]]
[[Category:崇禎三年庚午科四川鄉試舉人|Category:崇禎三年庚午科四川鄉試舉人]]
[[Category:鄰水人|Category:鄰水人]]
[[Category:諡節愍|Category:諡節愍]]