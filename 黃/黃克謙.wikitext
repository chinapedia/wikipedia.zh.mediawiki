'''黄克谦'''，[[表字|字]]'''含光'''，[[浙江|浙江]][[杭州府|杭州府]][[仁和县|仁和]]人，[[明朝|明朝]]政治人物，[[進士|進士]]出身。

[[万历|万历]]二十六年（1598年）登戊戌进士，为工部主事，榷税[[荆州|荆州]]，内监陈奉亦督税于荆，横甚，请便设东关税，克谦上疏争之，事得寝。沙市有通济桥，樯帆高者不得入，遇风涛常触石碎舟，商旅苦之。克谦捐千金易桥为高梁，人稱便焉，号为黄公津。使竣还朝，调兵部，历郎中，有缙绅为武吏求迁，克谦正词拒之，言者赧然退。历迁湖廣右參政<ref>万历四十年正月，升兵部武选司署郎中事员外郎添注黄克谦为湖广右参政兼佥事。</ref>、广东右参政，分守岭南。广州俗，富而悍，贫者椎埋攻剽为奸，所属十六州县以盗闻者日数百也，牍而进皆重辟也。克谦力为疏别，无流滞者，行之既久，人不敢犯，盗亦息。数年以疾归<ref>万历四十六年六月，副总兵杜璧、参政黄克谦以疾乞休，许之。</ref>，克谦性至孝，以不及祖父饭含，每言及泣数行下。事母尽色养，友爱诸兄，耻言人过，子孙相传为法。以子[[黄机|黄机]]贵，赠吏部尚书<ref>《仁和县志》</ref>。

==參考==
{{reflist}}
{{明朝人物小作品}}
{{萬曆二十六年戊戌科殿試金榜}}
{{DEFAULTSORT:Huang黃}}
[[Category:明朝工部主事|Category:明朝工部主事]]
[[Category:明朝兵部主事|Category:明朝兵部主事]]
[[Category:明朝兵部郎中|Category:明朝兵部郎中]]
[[Category:明朝廣東布政使司參政|Category:明朝廣東布政使司參政]]
[[Category:明朝湖廣布政使司參政|Category:明朝湖廣布政使司參政]]
[[Category:杭州人|Category:杭州人]]
[[Category:黃姓|K]]