'''黄一腾'''，字'''仲昇'''，號'''鳳衢'''、'''问瞿'''，[[直隶|直隶]][[寧國府|寧國府]][[寧國縣|寧國縣]]人。[[明朝|明朝]]政治人物。

==生平==
萬曆二十六年（1598年）戊戌科進士，觀政兵部，上武备十議，传誦一时。出知[[完县|完县]]，县多盗，騰舉行保甲，講律令，两月俗大革。二十七年（1599年）調知[[南昌|南昌]]<ref>《南昌县志》：黄一腾，字鳳衢，宁国人。万历二十七年令南昌，时重以榷采之役，中贵人来势张甚，腾循循默默，数上中丞台计事，卒捐额十五万之半，又置学田若干。万历乙巳请岁支学田之租，厚给养。戊申六房仪门大门灾，复建，叙其形势，名目甚详。后以治行升御史，<sub>參[[劉一燝|劉一燝]]考績序及行状、盧府志</sub>。</ref>，舊有虚加丁數，相沿在册。及沙塞虚米九百余石，为民累，騰力为清核。捐貲置學田赡士。丰城圩田水潦，议派民夫治之，苦为豪右所格，郡檄腾董役，乃为勘要害相高下，均派圩夫，虽权家不得挠，永为例。有税璫潘相者，骄横至絷辱宗室，腾数其过，使减诸驺骑溢额者。潘怒，撼以危言，腾蔑如也。擢礼部仪制司主事，三十五年考选，授监察御史<ref>万历三十五年七月，礼科右给事中[[汪若霖|汪若霖]]以考选将定疏论兵部主事[[汪元功|汪元功]]、礼部主事[[黄汝亨|黄汝亨]]二人，遂坐改部。元功初令新建，而汝亨令进贤，皆负时名，领大邑，相善也，颇为政府所知，亦以才故月旦人事，而南昌令'''黄一腾'''者，资后二人，同考选时有所推排。凡考选咨访省台，共操柄以圈单，上下虽都长无所独与。于时吏科长[[陈治则|陈治则]]心与元功、汝亨，而礼科右汪若霖心訾治则，方发二人单时弗善之也。而光禄丞[[吴正志|吴正志]]微泄其事，元功以若霖薄己，意一腾所为，与汝亨共诋一腾，事遂哄。若霖乃劾奏元功、汝亨嚣竞无良，吏部为辍所拟单。先是五月雨雹，若霖疏上论大臣专政，言今上下相引，大小相煽，一二淹躁无聊之士入幕深坚，不恤外议，簧鼓侪辈，飞语四塞，行某事则曰某言者误之，言某人则曰某人者嗾之，盖指汪黄也。而元功、汝亨亦以此疑畏，遂拟原职，俱授部，而言者又以挑激罪吴正志。</ref><ref>万历三十五年七月癸亥，吏部同都察院考选，宜授御史者吕图南、黄一腾、熊廷弼、荆养乔、王象恒、陈于庭、穆天颜、房壮丽、侯执蒲、吴亮、刘光复、李橒、邓渼、王国祯、顾慥、朱万春、何太谦、彭端吾、冯嘉会、陆梦祖、金明时、张五典、梁州彦、董绍舒、管橘、张尔基、毛堪、杨一桂、王以宁、毕懋康、韩浚、颜思忠、郑继芳、曾用升、史记事、刘蔚、刘国缙、徐鉴等三十八人。</ref>，三十六年八月被降职<ref>万历三十六年八月，有旨：这考选诸官都依拟用，且阁部院催请再四，朕非困□□吝诸官，但因彼此讦辩渎扰耳，皆繇汪若霖起意生疑，部寺吴正志等讦辩奏扰。汪若霖调外任用，部寺吴正志、汪元功、黄汝亨与勾了的黄一腾都各降一级调外任用。今后考选科道务要精核真才，勿狥虚誉，私嘱以乱政治。</ref>。明年省亲归，读书瞿硎故址，自号「问瞿」。三十八年庚戌（1640年）起补南户部主事，历浙江司郎中，转吏部文选司，升山东布政司参议，备兵永平。丁艰归，服阕赴补，卒于京。所著有《正续诸儒》十六卷<ref>《寧國府志》</ref><ref>《湖廣通志》</ref>。

==參考文獻==
{{reflist}}

{{-}}
{{萬曆二十六年戊戌科殿試金榜}}

{{Authority control}}

{{DEFAULTSORT:Huang黄}}
[[Category:黄姓|Y]]
[[Category:寧國人|Category:寧國人]]
[[Category:明朝完縣知縣|Category:明朝完縣知縣]]
[[Category:明朝南昌縣知縣|Category:明朝南昌縣知縣]]
[[Category:明朝礼部主事|Category:明朝礼部主事]]
[[Category:南京户部主事|Category:南京户部主事]]
[[Category:南京户部郎中|Category:南京户部郎中]]
[[Category:明朝吏部郎中|Category:明朝吏部郎中]]
[[Category:明朝山東布政使司參議|Category:明朝山東布政使司參議]]