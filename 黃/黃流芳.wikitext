'''黄流芳'''，字'''若瓒'''，廣東[[博羅縣|博羅縣]]人。[[明朝|明朝]]政治人物、[[進士|進士]]出身。

父黄需字惟溥，明经敎授。萬曆十七年（1589年）登己丑科進士，中贵贷之金，弗受。授[[吉水|吉水]]令，赋无羡入，文江堤圯，捐俸筑之，荐循良第一，擢[[松江府|松江府]]同知，却漕羡二千缗。丁父艰归，补[[寧國府|寧國府]]郡丞。时太平守欲以厰务相委，力辞不就。宁国织造歲币必先献机様，流芳白罢之。郡故进棃栗，中贵横索，流芳第如故额而止。擢南户部员外郎，拮据于水兑马草场，九库中多冒滥，尽汰之。署扬州关，皆避羶处冷。出守[[池州府|池州府]]<ref>万历三十三年十月，升河间府知府冯伟为广东副使，广东佥事骆日升为江西提学副使，户部中李作舟为浙江提学佥事，湖广辰州府知府瞿汝稷为长芦运使，户部郎中张定徵为湖广常德府知府，南京户部郎中黄流芳为池州府知府。</ref>，时大水，拯饥弭乱，城东火延民居，望风叩拜，火辄返，民筑回风阁。纪异擢广西副使，会土司蚕食边界，下檄责之，遂归侵地。柳庆间多剧盗，率诸将削平之，进参政<ref>万历四十年九月丁巳，升广西副使黄流芳为本省参政分守苍梧。</ref>。自握宪至分藩，皆以廉节饬躬，文武将吏无敢以餽遗进者。会督抚征黎，召兵于苍梧，以议不合罢归，两台交章荐不起。与吉水[[邹元标|邹元标]]善，尝语之曰：自安古处，恐难谐俗。流芳答曰：非欲立异，率吾性耳。年七十二卒<ref>《廣東通志》</ref>。

== 注釋 ==
{{reflist}}

{{明朝人物小作品}}
{{萬曆十七年己丑科殿試金榜}}
{{DEFAULTSORT:Huang黄}}
[[Category:明朝吉水縣知縣|Category:明朝吉水縣知縣]]
[[Category:明朝松江府同知|Category:明朝松江府同知]]
[[Category:明朝寧國府同知|Category:明朝寧國府同知]]
[[Category:南京户部员外郎|Category:南京户部员外郎]]
[[Category:南京户部郎中|Category:南京户部郎中]]
[[Category:明朝池州府知府|Category:明朝池州府知府]]
[[Category:明朝廣西按察司副使|Category:明朝廣西按察司副使]]
[[Category:明朝廣西布政使司參政|Category:明朝廣西布政使司參政]]
[[Category:博羅人|Category:博羅人]]
[[Category:黄姓|L]]