'''黄建中'''（{{bd|？||？|catIdx=}}），字艮甫，[[南直隶|南直隶]][[扬州府|扬州府]][[興化縣|興化縣]]軍籍江西[[瑞州府|瑞州府]][[新昌县|新昌县]]人，[[明朝|明朝]]政治人物。

== 生平 ==
萬曆十年（1582年）壬午科应天乡试舉人，二十六年（1598年）戊戌科進士，平生廉介刚正，守法无私。及居言路，弹劾不避权贵。初授[[南阳府|南阳府]]推官，甫下车，立寘一狯掾于法，奸吏震慴。属县令密饋以金，杖其使，令即解绶去。丁艰归，服闋，补[[金华府|金华府]]推官，如治南阳方略。擢南户科给事中<ref>万历四十五年二月，差南京给事中[[晏文辉|晏文辉]]巡视京营，黄建中管银库。</ref>，疏湖册科弊五条上之，得俞旨意，著为令。复革汰湖役，餼节省缮修诸费，积四万馀两，归朝廷。未几，摄兵科，寻摄六科，有御史以白金千两致建中家，闻之，驰书戒子，令勉为清白吏子孙，趣还之。在垣知无不言，同官多侧目。当是时朋党议起，東林如[[李三才|李三才]]、浙如[[方從哲|方從哲]]、齐如[[赵焕|赵焕]]等各持门户交斗，言路多唯阿其间。建中独挺然孤立，期以一身正朝廷，上疏分别三才、从哲、焕及[[孙丕扬|孙丕扬]]、秦聚奎诸人邪正是非，皆引大义，慷慨披陈，绝去依附。边事兴，经略[[熊廷弼|熊廷弼]]有边才，中朝党人忌其不附己也，群挤之。建中抗疏力言廷弼才可任，群臣不当以私斗误国事。衆益忌之。会内计，南科官年例当二人，其一以贿嘱免，竟罢建中归。随起大理寺評事，转礼部主事，未至官卒，年六十。著有《留垣谏草》藏于家。长子[[黄珙|黄珙]]，崇祯八年贡士，癸未廷试，擢县令第一，遭闯难，間关归里，闭门著述，有《北征集》、《水阁孤吟》若干卷。珙子[[黄升|黄升]]，康熙丙辰成进士<ref>《兴化县志》</ref>。

==参考文献==
{{reflist}}

{{萬曆二十六年戊戌科殿試金榜}}
{{DEFAULTSORT:}}
[[Category:黄姓|J]]
[[Category:興化人|Category:興化人]]
[[Category:明朝南阳府推官|Category:明朝南阳府推官]]
[[Category:明朝金华府推官|Category:明朝金华府推官]]
[[Category:南京戶科給事中|Category:南京戶科給事中]]
[[Category:明朝大理寺評事|Category:明朝大理寺評事]]
[[Category:明朝礼部主事|Category:明朝礼部主事]]
[[Category:萬曆十年壬午科舉人|Category:萬曆十年壬午科舉人]]