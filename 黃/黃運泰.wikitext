'''黄运泰'''，字'''仲升'''，号'''际云'''，河南[[歸德府|歸德府]][[永城縣|永城縣]]人。[[明朝|明朝]]政治人物、[[進士|進士]]出身。

==生平==
敏悟力学，万历十年（1582年）壬午举于乡，己丑成进士。初授陝西[[凤翔府|凤翔府]]推官，识决明允，御史常令随行，遇疑狱即令判决，以卓异擢户科给事中<ref>万历二十三年六月，户科给事中黄运泰言治河之策：当治下流，今日欲安 祖陵，不得不泄淮水；欲泄淮水，不得不浚黄河下流，以杀其夺淮之势。倘黄河下流未泄，而遽开高堰周挢以泄淮水，则淮流南下，黄必乘之，无论高宝，数郡尽为池沼。运道月河，势必冲溃，即淮水且终为黄所遏抑，而壅如故。大旨欲别寻五港口浚之，达观口以入于海，工部覆请，诏令勘河管河各官悉心会议。</ref>。神宗中叶，储嗣未定，人情危疑。公慨然曰：青宫为天下根本，岂可任其摇动。今日之事，孰大于此。糾垣台诸人，合疏立諫，帝震怒，祸几不测，大臣力救，得削藉，夺嫡之谋亦寝。公家居，闢黄门书院，延文士读书课业其中，贫乏者供膏火，助餐斧，歴二十五年如一日。训诸子皆有文名，长子[[黄养正|黄养正]]，己未登甲科，父子仕显，而不以富贯骄人。泰昌立，進用諫立东宫诸臣，起光禄寺少卿，历應天府府丞<ref>天启元年二月，升光禄寺少卿黄运泰为应天府府丞，南京礼部仪制司郎中[[林熙春|林熙春]]为光禄寺少卿。</ref>、太仆寺正卿、户部侍郎、巡抚督饷天津<ref>天启六年十二月，加天津督理粮饷户部右侍郎黄运泰户部尚书，仍令久任。</ref>。熹宗即位，晉户部尚书、太子太傅，蔭一子为锦衣。公授职力辞，膺寿八十八终。次子黄养元，字玉又。孫黄天柱，字大千，號崑峒，候选州同<ref>《永城县志》卷十九</ref>

== 参考资料 ==
{{reflist}}

{{萬曆十七年己丑科殿試金榜}}

{{Authority control}}

{{DEFAULTSORT:Huang黄}}
[[Category:黄姓|Y]]
[[Category:永城人|Category:永城人]]
[[Category:萬曆十年壬午科舉人|Category:萬曆十年壬午科舉人]]
[[Category:明朝凤翔府推官|Category:明朝凤翔府推官]]
[[Category:明朝户科给事中|Category:明朝户科给事中]]
[[Category:明朝光禄寺少卿|Category:明朝光禄寺少卿]]
[[Category:明朝應天府府丞|Category:明朝應天府府丞]]
[[Category:明朝太僕寺卿|Category:明朝太僕寺卿]]
[[Category:明朝户部右侍郎|Category:明朝户部右侍郎]]
[[Category:明朝天津巡撫|Category:明朝天津巡撫]]
[[Category:明朝户部尚书|Category:明朝户部尚书]]


{{明朝人物小作品}}