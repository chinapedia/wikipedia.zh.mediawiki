{{明清人物信息框
| 姓名 = 胡全才
| 圖片名稱= 
| 圖片大小 =
| 圖片說明 = 
| 最高職務 = 兵部職方司主事督捕管事
| 國家 = 大明 
| 籍貫 = [[山西|山西]][[太原府|太原府]][[文水縣|文水縣]]
| 字號 = 字體舜，號韜穎
| 諡號 = 諡勤毅
| 出生日期 = 萬曆三十三年乙巳正月二十二日（1605年3月11日）
| 出生地點 =
| 逝世日期 =  
| 逝世地點 =
| 府邸 = 
| 墓葬 = 
| 配偶 =  賀氏（誥贈夫人）<ref>《壬戌科同年齒錄》</ref>
| 世系 = 
| 親屬 = 曾祖胡世弼（儒官）；祖胡賓率（生員）；父胡誥（增廣生）；孫[[胡灒|胡灒]]（康熙壬戌中式未殿試）
| 出身 =
* 崇禎九年丙子科山西鄉試第五十一名[[舉人|舉人]]
* 崇禎十六年癸未科進士
| 經歷 =
| 著作 = 
*  《括活疏議》
}}
'''胡全才'''（{{bd|1605年|3月11日|？年||}}），字體舜，號韜穎，一號聖水。[[山西|山西]][[太原府|太原府]][[文水縣|文水縣]]人。崇禎三年庚午科山西鄉試第二十一名[[舉人|舉人]]，崇禎十六年癸未科[[會試|會試]]易三房，中式第146名，殿試三甲166名，戶部觀政，甲申授兵部職方司主事督捕管事<ref>《崇禎十六年癸未科進士履歷便覽》</ref>。[[清兵入关|清兵入关]]，繼續起用，历官兵部郎中。顺治二年（1645年），升任陕西布政使司参议、汉羌兵备道<ref>《大清世祖体天隆运定统建极英睿钦文显武大德弘功至仁纯孝章皇帝实录》（卷之十六）：顺治二年。乙酉。……兵部郎中胡全才、为陕西布政使司参议、汉羌兵备道。工部员外郎聂一心、为陕西布政使司参议、靖路兵备道。刑部员外郎苏名世、为陕西按察使司佥事、分巡西宁道。兵部主事赵渔、为陕西按察使司佥事、督粮道。兵部主事徐养元、为陕西按察使司佥事、兵备道。礼部主事吴闻诗、为陕西按察使司佥事、关内道。兵部员外郎边大顺、为陕西按察使司佥事、庄浪兵备道。户部员外郎罗爌、为陕西按察使司佥事、分守西宁道。户部郎中张益庆、为河南布政使司参议、汝南道。工部员外郎魏之琯、为河南按察使司佥事、大梁道。兵部主事袁噩、为陕西按察使司佥事、榆林东路兵备道。礼部主事李赞明、为陕西按察使司佥事、榆林中路兵备道。兵部主事刘世杰、为陕西按察使司佥事、陇右道。户部主事王昌允、为陕西按察使司佥事、临巩兵备道</ref>。顺治三年，为[[宁夏巡抚|宁夏巡抚]]。十年（1653年），[[洪承畴|洪承畴]]举荐，从征湖南。不久，命为[[郧阳抚治|郧阳抚治]]。十三年，升[[湖广总督|湖广总督]]。冬十月卒，[[追赠|追赠]][[兵部尚书|兵部尚书]]，[[谥|谥]]勤毅<ref>「胡全才，山西文水人。明崇禎進士，官兵部主事。順治元年，固山額真葉臣定山西，疏薦，起原官。二年，自郎中授陝西漢羌道，駐漢中。時叛將賀珍為亂，全才上官，撫綏彫瘵，安集流亡。招明將趙光遠部曲齊陞、王明德、李世勛等來降，盡收其軍械，與知府楊可經等練士卒，聚芻糧為備。珍突至圍城，陞等奮勇衝擊，世勛中流矢死。城守三十餘日，援師至，珍遁走，漢中得全。工部侍郎趙京仕疏言漢中重地，宜設巡撫，且薦全才才稱任。三年，擢寧夏巡撫。四年，疏請頒本朝律典及性理、通鑑諸書，令士子誦習。又疏言：「寧夏舊額兵三萬有奇，設總兵及中軍副將分統之。其後兵裁及半，罷中軍副將。往者總兵應徵發，叛將王元遂乘隙戕巡撫焦安民為亂。宜復舊制，廣兵額，設中軍，調征興慶副將馬寧嘗擒斬王元，請仍補斯缺。」下部議，並如所請。元黨馬德既降復叛，全才與總兵劉芳名發兵討誅之。語詳芳名傳。是歲山、陝蝗見，全才為捕蝗法授州縣吏，蝗至，如法捕輒盡，不傷稼。因以其法上聞，命傳示諸直省。初，全才任漢羌道時，令凡受賀珍劄付者，許自首，仍予劄付如其官。旋揭告漢羌總兵尤可望苛罰冒餉，藏匿偽官，可望即以擅給劄付訐全才，並坐罷。全才詣部自陳，部議以全才功大罪小，復除江西饒南道。十年，經略洪承疇 奏薦，令從征湖南。尋命撫治鄖陽，提督軍務。李自成 將郝搖旗、劉體純等降於明，及明桂王走南徼，遂屯聚房、竹群山間為盜。全才分兵扼衝要，馳察穀城、南漳諸地形勢，檄諸將進討，戰屢勝。十三年，明桂王所置總兵李企晟入鄖陽，與搖旗等合，全才遣諸將朱光祚等密捕之，執企晟。旋擢湖廣總督，卒官，贈兵部尚書，諡勤毅。」，《[[清史稿|清史稿]]·卷二百四十·列传二十七》</ref><ref>「文水縣呈湖廣總督胡公事實冊一卷，清內閣大庫本，此乾隆十五年，文水知縣沈榮昌所呈湖廣總督胡全才事實冊，出自內閣大庫。全才字體舜，一字韜穎，號聖水，文水人，崇楨癸未進土，召見，授職方主事，贊畫閣部李建泰軍事，明亡，以薦起補原官，歷官漢羌道參議、寧夏巡撫、饒南道參議、鄖陽巡撫、湖廣總督，所至有顯績，以勞瘁卒於任，諡端毅。冊中首載敕諭四通，次諭祭文，次下葬文，各一通，次牛應徵撰墓誌，次衛周祚撰墓表。次成克鞏撰傳，記其勛勘，與史傳詳略互見；然如記明末以觀政進士，疏陳機宜，乞許在晉諸藩王各招健兒，使自為戰，如漢委梁以捍七國故事，屯蒲中以扼渡口、保河東，以壯右臂，不能用，迨出佐建泰軍事，勸塞陘口，又不聽，惟率所部遍插疑幟於固關，而闖賊自居庸入，京師遂陷，則史傳所略也」。 羅振玉撰述，《雪堂類稿子戊長物簿錄》3，遼寧教育出版社，第1260頁</ref><ref>「胡全才，字體舜，一字韜頴，別號聖水，石東都人。始祖諱冕，常熟縣丞，有惠政。祖諱賓率，庠生。父諱誥，增廣生，另有傳。公長身方頰，目有電光，聲若洪鐘。性豪邁，讀書恥作章句儒。髫年補邑庠生，每試輒列前。予嘗宵返書舍，方雨澝晦墨，忽有燭籠前導，又一夕，竟送至卧榻前，叱之有聲而退。有至親病魅，公將往候，其魅曰：如今有大貴人至，吾當避去。丙子舉於鄉，癸未科成進士。時秦督敗績，闖逆李自成犯西安，公以觀政進士疏陳機宜，乞許在晉諸藩，所在各招健兒，使人自為戰，如漢委梁以捍七國故事，屯蒲中以扼渡口，保河東以壯右臂，俟事平議撤。疏入而晉省已陷，都人大震，亟召見，授兵部職方司主事，贊畫李閣部軍前。公抵眞定，勸塞井陘口，不聽；自請鐵騎以往，亦不聽，惟率所隨百餘人，遍插疑幟，保固關。闖逆乃從居庸關入犯京師，公慟哭歸，招集里中子弟起義旅，欲襲殺僞帥，恢復太原，不果。順治元年甲申九月，大師至太原，公引兵投誠，隨固山業清大學士巴公收復平汾等府。陛見，賜貂裘鞍馬，授兵部車駕司郎中，陞陝西漢羗道右參議。公入漢中，當賀珍倡亂，尤總鎮逃歸省會，巡按失印，道府州縣被陷，赤地二千餘里，公獨守漢中。土寇魏景龍乘亂聚衆，架木扒城，景龍先登，公立城頭矢石間，手斬景龍，懸首城上。遣歐世暹、劉鳳招其弟化龍、頭目張守業等數十人來歸，餘黨乃散。川逆張定國駐保甯，謀犯漢中，公密令參將嚴自明馳擊保甯，定國遁去。三年四月，賀珍又犯漢中，公堅壁死守。值肅親王、烏金王與內大學士巴公等兵過漢中，圍始解。公措辦糗糧四萬八千有奇，大師賴以濟犒。入川，兵部題敘，陞都察院右僉都御史，巡撫甯夏。公聞報後，奉肅親王令，同總兵任珍剿蕎麥山砦賊首孫首法等，殺賊一萬四千餘人。四年三月，乃赴任，正當馬德殺害焦撫之後，巨寇李彩相繼作亂。公親率將士直入甯夏，乘勢捕剿，戰於預望城，馬德走，再戰河兒坪，擒斬馬德，李彩就縳，甯夏平。後以追劄刑斃穆遠事削職。十年三月，起補江西饒南道左參議。經略輔臣洪公疏薦，隨征湖南，請復原官，巡撫鄖陽，僉都御史如故。時郝、劉、高、㙮、李諸賊合犯鄖陽，公履任，馳赴穀城白虎山、南漳蜈蚣寨，南極湘湖，北控關洛，楚蜀咽喉之地，水陸聲援，勢難守禦，利在戰攻。於是遣副將文德陣於曾河灣，都督於大海、副將苗時化攻廟灘，副將張德俊、王嘉會戰白土關，各帥四五千騎，分兵奮擊，擒其僞帥張進孝、李企晟等五十餘員，黃鳳昇、任虎等百餘員，皆其僞將軍、都督，盡解甲款首轅門請降，公推誠納之。復慮均州臨漢水，中有滄浪洲，連郢達鄢，賊時出沒，乃修復城郭，添設水師，使能將守之，賊始不敢潛渡。十二年七月，痰疾陡作，猶擐甲視事，不異平昔。十月，陞總督湖廣。十一月，前疾復作，遂不起，享年五十有二。經略洪公疏奏，上聞之悼惻，贈兵部尚書，諡勤毅，廕其子應麟入監，賜祭三壇，給全葬，發修墳銀三百兩，仍遣山西布政司堂上官彭有義代祭於公之墳墓前。御祭文曰：鞠躬盡瘁者，臣子之芳蹤；䘏死報勤者，國家之盛典。爾性行端方，才猷敏練，克襄王事，著有勤勞。方冀遐齡，忽爾長逝，特頒葬，用表悼懷。爾如有知，尙其歆此。又曰：惟爾居官敬慎，賦性眞誠，夙著保障之勞，新膺總督之職。方期效力，忽爾奄終，憫惻殊深，再頒祭典，爾靈不昧，尚克欽承。御賜葬文曰：惟爾名高節鉞，功著撫綏，方期宣力於巖疆，忽焉息身於邱隴。爰頒祭葬，用表哀悰。永奠佳城，靈其來格。公幾歷任所，凡建立修葺，不可悉舉，所刊有黃石公素書、忠武侯心書、太上感應、了凡先生立命二篇合刊。所著有撫治疏議、述首自警貞勝子銘淨信庵詩。妻賀氏，誥封夫人，生子三：長應勳，廩生；次應虞，太學生，俱先公卒。次應麟，工部虞衡司郎中，娶嚴氏，誥封安人，生子三：長曰紹，以生員為國子生；次曰纘，少曰繩，為邑庠生。俱擅文譽，時有文陽三鳳之稱。太學士成克鞏為立傳。」。光緒九年《文水縣志》卷九</ref>。
==參考==
{{Reflist}}
{{崇禎十六年癸未科殿試金榜}}
[[Category:崇禎九年丙子科山西鄉試舉人|Category:崇禎九年丙子科山西鄉試舉人]]
[[Category:明朝戶部觀政|Category:明朝戶部觀政]]
[[Category:明朝兵部主事|Category:明朝兵部主事]]
[[Category:清朝兵部主事|Category:清朝兵部主事]]
[[Category:清朝兵部郎中|Category:清朝兵部郎中]]
[[Category:清朝陝西布政使司參議|Category:清朝陝西布政使司參議]]
[[Category:清朝宁夏巡抚|Category:清朝宁夏巡抚]]
[[Category:清朝郧阳抚治|Category:清朝郧阳抚治]]
[[Category:清朝湖廣總督|Category:清朝湖廣總督]]
[[Category:清朝追赠兵部尚书|Category:清朝追赠兵部尚书]]
[[Category:文水人|Category:文水人]]
[[Category:胡姓|Q]]
[[Category:諡勤毅|Category:諡勤毅]]