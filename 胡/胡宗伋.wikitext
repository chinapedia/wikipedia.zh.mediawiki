'''胡宗伋'''（{{bd|1071年||1140年}}），字浚明，號醇儒，又號定翁。宋朝人。

餘姚柏山胡氏家族第六世孫。祖胡儼、父胡尚能，皆隱居不仕。胡宗伋生於[[熙寧|熙寧]]四年（[[1071年|1071年]]）。胡宗伋自幼品行端正，学习刻苦，“慷慨負氣節”，開館授徒，提供免費食宿。其妻莫氏“捐首飾以供其乏，欣然無吝色”。<ref>《紹興府志》記載：“莫氏，胡宗伋妻，餘姚人。讀書通經學，年踰三十，擇配未嫁。聞宗伋賢，許之。姑有疾，爇臂祈代，鄉人為作《孝婦詞》。宗伋好義能急人，莫副之無怠。伋嘗挈莫就南宮試客，久甚困，莫以女紅助給衣食。遭金兵犯闕，倉卒南奔，伋感疾良苦。莫勉之曰：‘丈夫當 強志，勿自委頓。’”</ref>孫子昇與胡宗伋因此結交，而子昇的侄子[[孫介|孫介]]兄弟就曾在莫家書館執教。<ref>孫介撰《胡氏賢訓編序》：“癸卯歲冬，先生入京赴試，攜其子沂往補太學，盡室以行，予昆季遂往棲莫宅書館。”</ref>在莫氏支持下，胡宗伋專心舉業，但省試屢敗。[[建炎|建炎]]二年（[[1128年|1128年]]），賜特奏名進士出身，授房州文學、潭州瀏陽縣丞、饒州德興縣丞等職。[[紹興|紹興]]十年（[[1140年|1140年]]）卒，享年七十。有子[[胡沂|胡沂]]。

==注釋==
{{reflist}}

[[category:宋朝人|category:宋朝人]]