'''胡嘉棟'''，字'''隆宇'''，[[河南|河南]][[開封府|開封府]][[陳州|陳州]][[西华县|西华县]]軍籍，[[明朝|明朝]]政治人物。同[[进士|进士]]出身。

==生平==
萬曆二十三年（1595年）乙未科进士，初授[[武昌府|武昌府]]推官，加意菁莪，出其门下者皆知名士。行取南京吏部主事，三十六年擢兵科给事中<ref>万历三十六年九月，兵科给事中胡嘉栋论劾两淮巡盐御史[[康丕扬|康丕扬]]大奸捍网，请乞褫夺。不报。</ref>，弹劾所及，冢宰为之斂容。三十九年京察以浮躁。[[熊廷弼|熊廷弼]]经略辽东，四十八年起用为遼陽監軍道<ref>天启元年正月，金复道臣胡嘉栋改给监军道关防敕书，以宽靉镇江并隶之。</ref>，为言者所劾。熊廷弼奏嘉棟等无罪，仍復官任事。会廷弼與中朝士大夫相攻讦，帝御講筵，忽问曰：嘉棟立功赎罪，何在天津？<ref>天启元年十月，廷弼又言枢臣传 上御文华殿，出三纸阁臣：[[佟卜年|佟卜年]]系奴族，何升佥事？[[刘国缙|刘国缙]]屡经论劾，何起用？胡嘉栋赎罪立功，何在天津？查辽东佟姓极多，卜年与[[佟养性|佟养性]]远，何必过疑。国缙召募虽欠精，而三路败后，仓卒集万馀人，遂保辽阳。近欲据长行岛，规图金复，臣以无援止之。嘉栋初议用之天津，为海上用，后辽抚请之出关，未尝在天津也。乞将卜年仍以同知安置，国缙仍以赞画待罪，嘉栋仍以听勘议罪。语颇愤激。兵部尚书[[张鹤鸣|张鹤鸣]]言卜年既可疑，不必用之于辽。嘉栋非置广宁，何以赎罪。并国缙策励供职。从之。</ref>盖左右谮之，以中廷弼也。后[[孙杰|孙杰]]又劾用嘉棟为罪，而廷弼愤甚，遂有封疆门户之疏。廷弼下狱，[[袁应泰|袁应泰]]经略辽东，嘉棟仍为監司。辽阳败没，应泰死，嘉棟與高出、[[韩初命|韩初命]]、[[牛象乾|牛象乾]]、[[邢慎言|邢慎言]]，时称同逃五监军。二年被逮治罪<ref>天启二年二月，兵科都给事中[[蔡思充|蔡思充]]疏言封疆之臣当死封疆，乃贼甫渡河而丧师失律，贼未攻城而抱头委弃。[[王化貞|王化貞]]何辞以解，熊廷弼调度在手，功罪同域，不能贾勇而前，共保危城，先去以为民望，法当与抚臣并坐。若道臣[[高出|高出]]、胡嘉栋蚤逭衅鼓之诛，惯作偷生之熊，则又法难需待者也。得旨：年来法纪不行，边臣偷玩，遇敌逃奔，罪在不赦。经抚姑戴罪候处，高出、胡嘉栋已经再逃，著锦衣卫拏解来京究问。其馀道将著张鹤鸣会同王象乾严查明白处治。</ref><ref>天启二年五月，拟逃臣胡嘉栋、高出罪，服重刑如律。</ref>，后罢职为民归乡。居乡多善行，如重建學宫，修社稷坛，筑护城堤以衛负郭田，不受水患，至今赖之。后裔蕴和，字筠圃，处乡党仁让相尚，周恤存心。乾隆四年秋大水围城，粮米断市，和慨然出粮，减价平糴，邑人籍此以举火者甚多，大中丞雅给匾旌之<ref>《西华县志》</ref>。

==参考资料==
{{reflist}}

{{萬曆二十三年乙未科殿試金榜}}

{{Authority control}}

{{DEFAULTSORT:Hu胡}}
[[Category:胡姓|J]]
[[Category:西华人|Category:西华人]]
[[Category:明朝武昌府推官|Category:明朝武昌府推官]]
[[Category:南京吏部主事|Category:南京吏部主事]]
[[Category:明朝兵科给事中|Category:明朝兵科给事中]]
[[Category:明朝山東按察司僉事|Category:明朝山東按察司僉事]]