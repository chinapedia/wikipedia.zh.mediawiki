'''錢夢皐'''，字'''绍謨'''，[[四川|四川]][[叙州府|叙州府]][[富顺县|富顺县]]人。[[明朝|明朝]]政治人物、[[進士|進士]]出身。

== 生平 ==
[[萬曆|萬曆]]十六年（1588年）戊子科舉人，十七年（1589年）己丑科進士，授[[洛阳县|洛阳县]]知县，潔己愛民，經月不肉食，曾卖自己的銀腰带来补给公务。去官之日，士民遮道泣送，百里不绝。万历三十年二月行取，授官刑科[[给事中|给事中]]，万历三十一年[[楚太子案|伪楚王案]]发，楚宗人朱华勣上疏讦楚王[[朱华奎|朱华奎]]异姓子，不当立。朱华奎重贿内阁首辅、浙党领袖[[沈一贯|沈一贯]]，一贯令通政使[[沈子木|沈子木]]格其疏勿上。东林党人、时以侍郎署礼部尚书事[[郭正域|郭正域]]得次辅[[沈鲤|沈鲤]]支持，力主清查到底。给事中钱梦皋得沈一贯指使论劾郭正域，词连次辅沈鲤<ref>万历三十一年十一月，大学士沈鲤以刑科给事中钱梦皋奏其数日以前恭 上起居揭内，止言震惊人心，不及国本一字。又称揭内以缉奸为震动，以发奸为亏掩。又言奸书始发，举朝以为大变，独彼以为小事；举朝以为当捕，独彼以为当容。又称中城兵马司指挥刘文藻捕获游医沈令誉书揭本稿，大有踪迹，国内三尺童子无不举手加额，因彼转求央托，遂寝其事。又称郭正域系彼衣钵门徒，同谋倾陷楚府。又言正域自前出京之后，曾乘小轿私至彼家，一连三次。其他不公不法，兜揽黩货之事，尤复不止一端。遂上言分辨。诏以浮言，朕自明晰，不必致辩。</ref>。两派纷争不已，萬曆帝只好停止按问此案。郭正域不满，辞官而去。不久[[妖書案|妖書案]]起，沈一贯乘郭正域去職，再次指示巡城御史[[康丕扬|康丕扬]]将此案引向郭正域、郭正位兄弟。东林党則让同知胡化告妖书出教官[[阮明卿|阮明卿]]手。阮明卿爲钱梦皋女婿。梦皋大恚，上疏显攻正域，言：“妖书刊播，不先不后，适在楚王疏入之时。盖正域乃沈鲤门徒，而沈令誉者，正域食客，胡化又其同乡同年，群奸结为死党。乞穷治根本，定正域乱楚首恶之罪，勒鲤闲住。”帝令正域还籍听勘。三十三年，御史[[林秉汉|林秉汉]]以楚宗人戕杀巡抚，亦请详勘。会梦皋京察将黜，遂讦秉汉为正域鹰犬，语侵沈鲤、[[杨时乔|杨时乔]]、[[温纯|温纯]]。秉汉坐贬贵州按察司检校，而梦皋得留<ref>万历三十三年二月己酉，广东巡按御史[[林秉汉|林秉汉]]条陈时事，一清仕路则用舍之权宜彰，一筹边饷则经久之计宜定，一厚宗藩则四民之禁宜开，因言楚宗戕杀抚臣，罪诚罔赦，乃假王之说未必全无影响，不一严勘，何以服诸宗之心。且不决之疑亦非所以示来世也，宜如 宪宗朝故事，或下抚按，或遣廷臣勘之，而假则盗国者诛，勘之而真，然后治诬枉者之罪，而隆亲藩以铃束之权，当无复嚣哗为乱者矣。疏入未报，而刑科给事中钱梦皋方以考察议斥，遂上章力驳秉汉，且指为侍郎郭正域私人，而己之被察，乃当事大臣代为正域驱除者。得旨：秉汉降五级调极边方用，梦皋尽职建言，著照旧供职。</ref>。七月，左都御史溫純予致仕，夢皋亦以养病歸休<ref>萬曆三十三年七月辛巳，左都御史溫純予致仕。錢夢皋、[[鍾兆斗|鍾兆斗]]各養病去。時南北諸臣皆言夢皋、兆斗亟應罷斥，並宜聽純歸休，以全大臣之體。 上忽於前月初五日以二臣論純諸疏發閣擬票，大學士朱賡請付九卿看議，以服純心，不報。至是乃從南台公疏中徑批云。</ref><ref>《富顺县志》</ref>。

== 参考资料 ==
{{reflist}}

{{萬曆十七年己丑科殿試金榜}}

{{Authority control}}

{{DEFAULTSORT:Qian钱}}
[[Category:钱姓|M]]
[[Category:富顺人|Category:富顺人]]
[[Category:萬曆十六年戊子科舉人|Category:萬曆十六年戊子科舉人]]
[[Category:明朝洛陽縣知縣|Category:明朝洛陽縣知縣]]
[[Category:明朝刑科给事中|Category:明朝刑科给事中]]