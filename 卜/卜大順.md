{{明清人物信息框
| 姓名 = 卜大順
| 原名 =
| 圖片名稱= 
| 圖片大小 = 220px
| 圖片說明 = 
| 最高職務 = 誥授朝議大夫吏部稽勳司郎中
| 國家 = 大明
| 爵位 =
| 籍貫 = [[浙江承宣布政使司|浙江承宣布政使司]][[嘉興府|嘉興府]][[秀水縣|秀水縣]]
| 族裔 = 漢族
| 旗籍 = 
| 字號 = 字達夫，號簠泉
| 諡號 = 
| 出生日期 = [[正德|正德]]十五年（1520年）
| 出生地點 = [[浙江|浙江]][[秀水縣|秀水縣]]
| 逝世日期 = [[嘉靖|嘉靖]]四十年（1561年）
| 逝世地點 = [[京師|京師]]
| 墓葬 =
| 配偶 =（元配）楊氏、（繼室）顧氏
| 親屬 =（兄）[[卜大同|卜大同]]、[[卜大觀|卜大觀]]、[[卜大有|卜大有]]
| 出身 = 
*嘉靖二十八年己酉科舉人
*嘉靖三十二年癸丑科進士出身
| 經歷 = 
| 著作 =
*《簠泉集》
}}

'''卜大順'''（{{bd|1520年||1561年||Bu卜}}），字達夫，號簠泉，[[浙江|浙江]][[嘉興府|嘉興府]][[秀水縣|秀水縣]]（今[[浙江省|浙江省]][[嘉興市|嘉興市]]）人。明朝政治人物，嘉靖年間進士，官至吏部郎中。

==生平==
嘉靖三十二年（1553年）癸丑科進士。任南直隸[[當塗縣|當塗縣]]知縣。擢[[刑部|刑部]][[主事|主事]]，歷官四司，進[[吏部|吏部]]稽勳司[[郎中|郎中]]，查閱檔案，吏不敢欺。有《簠泉集》。<ref>《嘉興府志·52卷》14-15：卜大有，字謙夫，嘉靖丁未進士，知無錫縣，剔蠧搜奸，執法不撓，中時忌，調簡潛山，嚴明益著，宿奸畏服。入為南工部主事，歷禮部精膳司郎中。知尋甸州。有監泉詩稿、經史集要。弟大順，字達夫，癸丑進士，知當塗縣，縣富商大賈，多規免役籍，病細民，為釐革之。擢刑部主事，凡歷四司，進吏部稽勳郎中，勾稽故籍，吏弗敢㒺。有簠泉集。大觀，字中夫，號盥泉，大同弟，大有、大順兄也，伯叔季皆第進士，而仲獨不偶，入貲為蜀藩典寶。四人友恭，無間言。大有子曰謀，字子嘉，以貢生授清流縣，居官廉介，緩催科邑，人安之，忤上官歸。孫兆龍，諸生，有才名。</ref>刑部侍郎[[鄭曉|鄭曉]]為其作[[墓志銘|墓志銘]]。<ref>《國朝獻徵錄·26卷》94-95：[[鄭曉|鄭曉]]《吏部稽勳郎中卜君大順墓志銘》：嘉靖辛酉正月庚辰，簠泉卜君卒於京邸。又明年癸亥十一月乙酉，葬思賢鄉良宇圩新阡。乃兄益泉太守持錢秋官狀，問銘於余。余與君同朝五年，每過余必質經誼咨政典，言不及私。曾謂君遽至此哉按狀君諱大順，字信夫，簠泉其別號也。上世居嘉興，宣德中析秀水。高祖璿，曾祖顒，祖周，皆力田種德。考國子生宗洛，樸厚善教，子三子相繼登進士，一授王官，以長子官加贈刑部員外郎。母賀氏，進封太宜人。君初生有奇兆，幼穎敏，稍長即嗜學，兄弟交相師友，博讀經史，為文典麗有思致，質素清癯骨，相顧堅聳，志能帥氣，丰儀秀朗。服父喪如禮，事母孝愛懇至，宗族鄉黨，曲為周卹，訓誡子姪，必曰：「詩書耕織，吾家世業也。」姊氏早寡，尤矜念之。嘉靖己酉舉鄉試，癸丑成進士，初令當塗。當塗南畿壯邑，去都近，富賈羣集，善附麗徭賦，病細民；又巡按御史所駐節江南北水陸孔道，館候無虛日，勞費百倍，旁邑民大困。君潔廉尚簡約，盡罷諸冗費，廩庖舟車夫隸，悉裁濶狹，均其勞逸，而日省閱之，賓不留行，民罔怨言。且明習律，比事至立斷，案無累牘，獄無宿繫，請寄不行，庭宇清肅。御丈大夫、御史交薦，三歲二十餘章。故事，吏部之屬十有四人省必一人，丙辰正月，兩浙擬用君實，冢宰甌寧古冲李公定議，余時為吏侍，與聞之，俄李公去位，余出理戎政，君自刑部主事改稽勳，歷四司主事、員外郎，稽勳郎中，日檢故籍，凡政令因革，可法與否，類析為書，必守其典，則不為人所搖奪。尤留意人材，詢諏周密，揚善隱過，務存平恕。寡交游，謝宴會，卻問遺，卓然樹立，不屑逐時，下上考功員外郎，報政制詞，有「克承家學，競爽聯芳，秉公持慎，甄量精明」之褒。比抱貞疾，數請告毋，聞之不喜，君冀得其歡心以故竟不可起，長歎曰：「傷哉吾母！兒不孝矣。」善類聞之，咸悼惜焉。君生正德庚辰十二月辛卯，年僅四十有二，元配楊氏，贈安人，繼室顧氏，封安人，子男二，長自鄣，聘余長子之女，次自邦，未聘。女三，俱顧出，長字陸職方子基誠，次項主客子時亨，次未字。銘曰：皦皦君子，志在修名。文以行著，才以學成。孝友端潔，泃敏粹貞。豈惟鄉雋，蔚為國楨。百里可寄，三銓是平。愛留棠芾，譽猶水清。陳書展圖，左規右繩。圭稜外霽，淵回內凝。彌留不亂，臨深履氷。謂天蓋高，殲我良朋。勒此銘辭，奠爾玄塍。仁必有後，繼序其承之。</ref>

==家族==
兄[[卜大同|大同]]、[[卜大有|大有]]，皆進士。

==參考文獻==
===注釋===
{{reflist}}

===書目===
*《國朝獻徵錄》
*清光緒五年刊本《嘉興府志》

{{嘉靖三十二年癸丑科殿試金榜}}
{{DEFAULTSORT:Bu卜}}

[[Category:嘉靖二十八年己酉科舉人|Category:嘉靖二十八年己酉科舉人]]
[[Category:明朝當塗縣知縣|Category:明朝當塗縣知縣]]
[[Category:明朝刑部主事|Category:明朝刑部主事]]
[[Category:明朝吏部郎中|Category:明朝吏部郎中]]
[[Category:嘉興人|Category:嘉興人]]
[[Category:卜姓|Da]]