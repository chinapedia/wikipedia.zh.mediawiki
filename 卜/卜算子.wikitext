{{noteTA
|1=zh-cn:算子;zh-tw:算子;
}}
'''卜算子'''，[[词牌|词牌]]名。双调，四十四字，上下阕各四句，兩仄韻，上去通押。也有一体单押入声韵。取义于“占卜算命之人”。

== 異名 ==
[[蘇軾|蘇軾]]詞，有“缺月掛疏桐”句，故又名《缺月掛疏桐》；[[秦湛|秦湛]]詞，有“極目煙中百尺樓”句，故又名《百尺樓》；[[僧皎|僧皎]]詞，有“目斷楚天遙”句，故又名《楚天遙》；無名氏詞，有“蹙破眉峰碧”句，故又名《眉峰碧》。

== 词牌格式 ==
{{Wikisource}}
''{{平仄|平}}表示平聲，{{平仄|仄}}表示仄聲，{{平仄|[仄]}}表示本仄可平，{{平仄|[平]}}表示本平可仄，粗體表示韻腳。''

===正體===
{{quote|
{{平仄|
[仄][仄][仄][平]平，[仄]仄平平'''仄'''。[平]仄平平[仄][仄][平]，[仄]仄平平'''仄'''。

[仄][仄][仄][平]平，[仄]仄平平'''仄'''。[仄]仄平平[仄][仄][平]，[仄]仄平平'''仄'''。}}
}}

'''例词'''：
*'''[[蘇軾|蘇軾]]'''

:缺月挂疏桐，漏断人初静。谁见幽人独往来，缥缈孤鸿影。
:惊起却回头，有恨无人省。拣尽寒枝不肯栖，寂寞沙洲冷。

*'''[[陸游|陸游]]'''

:驛外斷橋邊，寂寞開無主。已是黃昏獨自愁，更著風和雨。 
:無意苦爭春，一任群芳妒。零落成泥碾作塵，只有香如故。

===變體一===
雙調，四十四字，上下闕各四句、三仄韻。

{{quote|
{{平仄|
仄仄平平'''仄'''，仄仄平平'''仄'''。仄仄平平仄仄平，仄仄平平'''仄'''。

仄仄平平'''仄'''，仄仄平平'''仄'''。仄仄平平仄仄平，仄仄平平'''仄'''。}}
}}

'''例词'''：
*'''[[石孝友|石孝友]]'''
:見也如何暮，別也如何遽。別也應難見也難，後會難憑據。
:去也如何去，住也如何住。住也應難去也難，此際難分付。

===變體二===
雙調，四十五字，上闕四句、兩仄韻，下闋四句、三仄韻。

{{quote|
{{平仄|
平平平仄平，仄仄平平'''仄'''。仄仄平平仄仄平，仄仄平平'''仄'''。

仄仄平平'''仄'''，平仄平平'''仄'''。平仄平平仄仄平，平仄仄、平平'''仄'''。}}
}}

'''例词'''：
*'''[[徐俯|徐俯]]'''
:胸中千種愁，掛在斜陽樹。綠葉陰陰自得春，草滿鶯啼處。

:不見淩波步，空想如簧語。門外重重疊疊山，遮不斷、愁來路。

===變體三===
雙調，四十五字，上下闕各四句、兩仄韻。

{{quote|
{{平仄|
仄仄仄平平，仄仄平平'''仄'''。平仄平平仄仄平，仄平仄、平平'''仄'''。

平仄仄平平，平仄平平'''仄'''。平仄平平仄仄平，仄仄平平'''仄'''。}}
}}
'''例词'''：
*'''[[黃公度|黃公度]]'''
:薄宦各東西，往事隨風雨。先是驪歌不忍聞，又何況、春將暮。

:愁共落花多，人逐征鴻去。君向瀟湘我向秦，後會知何處。

===變體四===
雙調，四十六字，上闕四句、兩仄韻，下闋四句、三仄韻。

{{quote|
{{平仄|
仄仄平仄'''仄'''，仄仄平平'''仄'''。平仄平平仄仄平，仄仄仄、平平'''仄'''。

平平平仄'''仄'''，平仄平平'''仄'''。平仄平平平仄平，仄仄仄、平平'''仄'''。}}
}}
'''例词'''：
*'''[[張先|張先]]'''
:夢短寒夜長，坐待清霜曉。臨鏡無人為整妝，但自學、孤鸞照。

:樓臺紅樹杪，風月依前好。江水東流郎在西，問尺素、何由到。

===變體五===
雙調，四十六字，上下闕各四句、三仄韻。

{{quote|
{{平仄|
平仄平平'''仄'''，仄仄平平'''仄'''。仄仄平平平平仄，仄仄仄、平平'''仄'''。

仄平仄平'''仄'''，仄仄平平'''仄'''。仄仄平平仄平仄，仄仄仄、平仄'''仄'''。}}
}}
'''例词'''：
*'''[[杜安世|杜安世]]'''
:深院花鋪地，淡淡陰天氣。水榭風亭朱明景，又別是、愁情味。

:有情奈無計，漫惹成憔悴。欲把羅巾暗傳寄，細認取、斑點淚。

== 參考文獻 ==
*清·[[王奕清|王奕清]] 等.《欽定詞譜》. 中國書店. 2010年1月出版. ISBN 9787806637470.


{{詞牌}}
[[Category:词牌|Category:词牌]]