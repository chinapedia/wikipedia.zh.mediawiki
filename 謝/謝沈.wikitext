'''謝沈'''（{{bd|?||?||}}），[[表字|字]]'''行思'''，[[會稽郡|會稽郡]]山陰（今浙江紹興）人。曾祖父謝斐，[[三國吳|三國吳]][[豫章郡|豫章郡]][[太守|太守]]。父謝秀，吳末翼正都尉。

謝沈少孤，事母至孝，[[晉成帝|晉成帝]]時，本郡命為主簿，功曹，察孝廉，太尉[[郗鑒|郗鑒]]召用，皆辭不就。會稽內史[[何充|何充]]引為參軍，以母老去職。

==著作==
[[晉康帝|晉康帝]]時徵為太學博士，遷著作郎，有《[[尚書|尚書]]注》十五卷、《[[毛詩|毛詩]]注》二十卷、自撰《[[十八家晉史|晉書]]》三十餘卷，另有《[[八家後漢書|後漢書]]》一百二十二卷，今不傳，清代有輯本。

==評價==
*《晉書》
**「古之王者咸建史臣，昭法立訓，莫近於此。若夫原始要終，紀情括性，其言微而顯，其義皎而明，然後可以茵藹緹油，作程遐世者也。丘明即沒，班馬迭興，奮鴻筆於西京，騁直詞於東觀。自斯已降，分明競爽，可以繼明先典者，[[陳壽|陳壽]]得之乎！江漢英靈，信有之矣。[[虞溥|允源]]將率之子，篤志典墳；[[司馬彪|紹統]]戚籓之胤，研機載籍。咸能綜緝文，垂諸不朽，豈必克傳門業，方擅箕裘者哉！[[王隱|處叔]]區區，勵精著述，混淆蕪舛，良不足觀。[[虞預|叔甯]]寡聞，穿窬王氏，雖勒成一家，未足多尚。[[干寶|令升]]、[[孫盛|安國]]有良史之才，而所著之書惜非正典。悠悠晉室，斯文將墜。[[鄧粲|鄧粲]]、'''謝沈'''祖述前史，葺宇重軒之下，施床連榻之上，奇詞異義，罕見稱焉。[[習鑿齒|習氏]]、[[徐廣|徐公]]俱云筆削，彰善癉惡，以為懲勸。夫蹈忠履正，貞士之心；背義圖榮，君子不敢。而彥威跡淪寇壤，逡巡于偽國；野民運遭革命，流漣於舊朝。行不違言，廣得之矣。」
**贊「陳壽含章，岩岩孤峙。彪溥勵節，摛辭綜理。王恧雅才，虞慚惇史。幹孫撫翰，前良可擬。鄧'''謝'''懷鉛，異聞無紀。習亦研思，徐非絢美，咸被簡冊，共傳遙祀。」

==參考來源==
《[[晉書|晉書]]·[[s:晉書/卷082#謝沈|謝沈傳]]》

[[Category:晉朝歷史學家|S]]
[[Category:会稽谢氏|Category:会稽谢氏]]