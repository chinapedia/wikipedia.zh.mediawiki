'''馬從聘'''（{{bd|1557年|||1638年||}}），字'''起莘'''，[[直隶|直隶]][[真定府|真定府]][[灵寿县|灵寿县]]軍籍。[[明朝|明朝]]政治人物、[[進士|進士]]出身。
 
== 生平 ==
從聘生而颖异，读书一览成誦，歴數十年不忘。万历十三年（1585年）乙酉科舉人，十七年（1589年）己丑成进士，授[[青州府|青州府]]推官，居六年，舉卓异，擢江西道[[監察御史|監察御史]]。弹章屡上，群貴斂手。又劾司經局洗马[[邹德溥|邹德溥]]置道学之名，而狗偷鼠窃。巡视太仓、東城、漕运，按两浙苏松，皆有能名。時御馬監巨璫鲁保干扰盐政，朝臣侧目，從聘抗章劾之，一时中外悉仰其丰采<ref>万历二十六年十一月，先是 上以没官积盐一事，盐臣与[[田應璧|田應璧]]所言互异，命巡按御史同内监鲁保勘议。于是御史马从聘具奏臣行运司等官偏查两淮三十盐场，并无没官积盐，具结确报，向非 皇上洞烛情弊，责令查实，则国家二百年边计几坏于田应璧之一言。户部具覆， 上责其偏听执奏，仍行差去内官会同巡盐御史查勘以闻。</ref>。淮课羡金岁至四十万，前使者率入私囊，從聘表献之，神宗書屏誌绩，遷[[太僕寺|太僕寺]]少卿。三十九年辛亥（1611年）丁内艱去，四十年壬子復丁外艱，服闋，仍補太僕寺少卿，未幾，巡撫[[延綏|延綏]]。時西鄙屡有警，從聘核兵簡饷，缮器仗，增烽堠，率鎮臣[[杜松|杜松]]击却之，獲大捷者三，事聞，上手詔褒之。四十三年因失事夺俸<ref>万历四十三年十一月丙申，兵部题参延绥本年闰八月内，套虏犯高家、大柏油等堡，副将孙弘谟以轻率中伏，竟甘向虏庭求活，丧师损节；游击万化孚等环眎不救，以致覆没。至于波罗一战，总兵官秉忠误信张榜，潜出打帐，虏觉截杀，损众四百余，仅以阵亡把总二员掩报，恐难以一禠职谢责，或念本官向有微捷，量从宽政，姑准革任回卫。万化孚、张榜、许全伦、孙庆俱应革任提问。神木道副使[[张联奎|张联奎]]才疏御变，应调内地。抚臣马从聘即坐将吏隳功，当为封疆受过。督臣刘敏宽合从宽议，再炤。虏自三十九年复款动，以补赏要挟，今既闯边，自宜厚集四镇兵刀，制其死命，言款岂为长策。第虏中顺逆悬殊，又不妨相机笼络，以孤其势。惟刍粮以时，我气自倍，而穷边辅饷多不接济，抚臣请借马价四万以济一时之急，亟宜准从。得旨：刘敏宽免议，马从聘罚俸二个月，张联奎调用，官秉忠革任回卫，各令候代。余俱依拟。马价银准借四万两以济急用，该镇新罹虏变，地方残破，士马损伤。朕轸念冲边，每廑西顾，还行与督抚等官加意整顿，讲求战守长策，以防再犯，以固封疆，毋得视为泛常，致贻后患。</ref>，四十四年丙辰以病請章五上，乃许归里<ref>万历四十四年五月，巡抚延绥右佥都御史马从聘以六年考满，引疾乞休。 上允回藉调理。</ref><ref>万历四十四年六月，巡抚延绥右佥都御史马从聘奏虏酋火落赤沙计猛克什力等素号跳梁，自去秋寒盟掳将陷师，藉口封王，金印种种，皆难从之事，计不得不出于剿。自去冬捣挫之后，狡谋日深，敢率精骑临边，伺我内地，扰我春耕。延镇总兵杜文焕奖率三军，斩馘三百有奇，此亦足以雪孤山之耻，申中国之威矣。时从聘未离任，故叙战功， 上下其疏兵部。</ref>。杜门著书，课农桑。邑俗素佞佛，凡丧葬皆延僧人作佛事，否则争鄙之。從聘著《四禮輯宜》一书，原本家禮，曲爲晓晰，乡人颇感化。凡关系乡党利害者，毅然身任。[[滹沱河|滹沱河]]桥岁爲邑累，揭諸當道，民困獲苏。天启元年辛酉（1621年），以延鎮捷功升兵部右侍郎，给三代诰命，蔭一子金吾世爵百户二镇抚十，賜大红飞鱼一袭，白金六十两，綵币有差。詔至，從聘稽首曰：「臣功微賚重，愿世世篤忠贞以图报稱。」崇禎十一年戊寅（1638年）冬十一月，邑有兵難，從聘北向再拜，顾三子士慤、士通、士伟在侧，麾之去，曰：「吾爲大臣，受朝廷厚恩，義不可辱，汝曹即生，無害也。」三子顿首泣，矢志從死，遂死之，年八十二。子孫從死者凡數十人。

== 身后 ==
事聞，[[崇禎皇帝|崇禎皇帝]]震悼不已，詔赠兵部尚书，予一子胄監，遣官諭祭二坛，造坟安葬，以诰封夫人元配李氏祔。敕有司建祠岁祀，谥曰'''介愍'''。所著《通鉴辑要》、《蘭臺奏疏》行世<ref>《灵寿县志》</ref>。

== 家族 ==
祖馬朝用，父馬思選，皆歲貢。
 
== 参考资料 ==
{{reflist}}
*《明史·马从聘传》
  
{{萬曆十七年己丑科殿試金榜}}

{{Authority control}}

{{DEFAULTSORT:Ma马}}
[[Category:马姓|C]]
[[Category:灵寿人|Category:灵寿人]]
[[Category:萬曆十三年乙酉科舉人|Category:萬曆十三年乙酉科舉人]]
[[Category:明朝青州府推官|Category:明朝青州府推官]]
[[Category:明朝江西道監察御史|Category:明朝江西道監察御史]]
[[Category:明朝太仆寺少卿|Category:明朝太仆寺少卿]]
[[Category:明朝延綏巡撫|Category:明朝延綏巡撫]]
[[Category:明朝兵部右侍郎|Category:明朝兵部右侍郎]]
[[Category:谥介愍|Category:谥介愍]]