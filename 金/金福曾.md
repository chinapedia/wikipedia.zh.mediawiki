'''金福曾'''（{{bd|1828年||1892年}}），字'''苕人'''，[[浙江省|浙江省]][[嘉興府|嘉興府]][[秀水縣|秀水縣]]（今[[浙江省|浙江省]][[嘉興市|嘉興市]]）人，[[清朝|清朝]]政治人物。

== 生平 ==
早年以諸生從軍，后任籌團練助城守，此後協守獨松關，解杭州圍。[[李鴻章|李鴻章]]器用其才，在攻克蘇州后，檄辦善後，此後其跟隨征戰捻亂有功，因功署婁縣、南匯縣、吳江等縣知縣<ref>{{cite book|author=编纂委员会  |title=《南汇县志》 |year=1992年 |publisher=上海人民出版社 |location=上海 |isbn=7-208-01311-X}}</ref>，期間屢有政績。后因病去世，贈內閣學士<ref>《清史稿》（卷451）：金福曾，字苕人，浙江秀水人。以諸生從軍，先侍祖父衍宗溫州教授，任籌團練助城守。旋隨官兵肅清金、處，協守獨松關，解杭州圍。李鴻章器其才，克蘇州，檄辦善後。捻事起，往贊徐州道張樹聲軍務。捻眾北竄，出防大名。丁憂歸，福曾積功已至知縣，服闋，赴江蘇，歷署婁、南匯、吳江諸邑。所至興學校，課農桑，理冤獄，禁溺女，勸墾沙田，開濬河道，多善政，民有去思。光緒初，河南、山西大祲。吳人謝家福等倡義賑，集四十餘萬金，推福曾董其事。四年秋，至河南分賑洛陽等十二州縣。新安、澠池災尤重，福曾創立善堂，恤嫠掩骼，收贖子女，購車馬若干輛，代疲民應役。開渠澗，製龍骨車，興水利。又濬洛陽、宜陽廢渠，貫通伊、洛，灌田二萬頃。五年，賑山西虞鄉等十縣。事竣，移賑直隸。時直隸水患方急，持以工代賑之策。 七年，疏大清河，濬中亭河，培千里隄。福曾先援例以道員候選，至是鴻章督直隸，奏留總辦籌賑局。福曾以淀地淤塞為清河受病之源，清丈東淀無糧地，釐定葦租，規復船。八年，濬東淀河道，修築天津三河頭隄。九年，築子牙河隄，展寬正河，又別開支河王家口以洩盛漲。十年，畿東大水，福曾疏青龍灣減河入七里海，疏筐兒港減河入塌河淀，並出北塘海口。又開瀝水各河以洩武清、寶坻窪區積水。十一年，濬饒陽滹沱河。十三年，濬四女寺南運減河。兩署永定河道，塞決口，於下口別闢新道。又就大清河合流處別濬新河，永定河水始直達天津海河。山東河決數為災，鴻章輒檄福曾往助工賑，親至蘇、浙募貲。會浙西大水，巡撫崧駿復疏留福曾治工賑。于是杭、嘉、湖三府各河次第疏瀹。會廷議濬餘杭南湖，以福曾董其役。明年工竣，直、魯又告災，福曾已臥病，猶力疾籌賑濟。十八年，卒。鴻章等疏請優卹，贈內閣學士。福曾廉公好義，歷辦工賑十餘年，無日不勞身焦思，治行卓然。及其歿，士民同聲惜之</ref>。曾纂《南汇县志》。

==參考==
{{reflist}}
{{start box}}
{{s-off}}
{{succession box|[[罗嘉杰|罗嘉杰]]|[[顾思贤|顾思贤]]|[[南汇县|南汇县]][[知县|知县]]|1873年}}
{{succession box|[[张泽仁|张泽仁]]|[[汪坤厚|汪坤厚]]|[[娄县知县列表|娄县知县]]|1868年 - 1871年}}
{{end box}}
{{DEFAULTSORT:Jin金}}
[[Category:清朝南汇县知县|Category:清朝南汇县知县]]
[[Category:清朝婁縣知縣|Category:清朝婁縣知縣]]
[[Category:清朝吳江縣知縣|Category:清朝吳江縣知縣]]
[[Category:嘉兴人|Category:嘉兴人]]
[[Category:金姓|Fu]]