[[File:tengwangge_song.jpg|thumb]]夏永绘《[[滕王阁图|滕王阁图]]》]]
《'''滕王閣序'''》，原题作《'''滕王阁诗序'''》，全名《'''秋日登洪府滕王阁饯别序'''》，[[初唐四傑|初唐四傑]]之一[[王勃|王勃]]作品，是古今傳誦的[[駢文|駢文]]名篇。

==原文==
{{Wikisource|滕王閣序}}
豫章故郡{{notetag|也有史料记载为'''南昌故郡'''<ref name=":1"/><ref>{{Cite  book|location=北宋|author=苏轼|title=《滕王阁序》抄本}}</ref>，而也有的为南昌豫章兼备。<ref>{{Cite book|title=《文苑英华》宋刻版影印|author=李昉、扈蒙、宋白、徐铉|location=北宋}}</ref>}}，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。臺隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库{{notetag|紫电青霜亦为两把剑，其中青霜，又名清霜，故古诗句中也有两个版本。}}。家君作宰，路出名区；童子何知，躬逢胜饯。

时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿；临帝子之长洲，得天人之旧馆。层峦耸翠{{notetag|亦有“层台”之版本。}}，上出重霄；飞阁流丹{{notetag|亦有“飞阁翔丹”之版本。}}，下临无地。鹤汀凫渚，穷岛屿之萦回；桂殿兰宫，即冈峦之体势{{notetag|亦有“列冈”之版本}}。

披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津{{notetag|亦有“弥津”之版本。}}，青雀黄龙之舳{{notetag|[[通假字|通]]：“舳”。}}。云销雨霁，彩彻区明{{notetag|亦有“虹销雨霁，彩彻云衢”之版本}}。落霞与孤鹜齐飞，秋水共长天一色{{notetag|“落霞与孤鹜齐飞，秋水共长天一色”之句为唐写本单独有。}}。渔舟唱晚，响穷彭蠡之滨；雁阵惊寒，声断衡阳之浦。

遥襟甫畅{{notetag|亦有“遥吟俯畅”之版本。}}，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人？萍水相逢，盡是他乡之客。怀帝阍而不见，奉宣室以何年？

嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机{{notetag|见机亦有“安贫”之版本}}，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢{{notetag|亦有“而相欢”之版本。}}。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！

勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？

呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：

滕王高阁临江渚，佩玉鸣鸾罢歌舞。

画栋朝飞南浦云，珠帘暮卷西山雨。

闲云潭影日悠悠，物换星移几度秋。

阁中帝子今何在？槛外长江空自流。<ref>{{Cite book|title=唐写本《王勃诗序》|author=[[奈良正仓院|奈良正仓院]]|location=日本[[慶雲_(日本)|庆云]]四年}}</ref>

== 创作背景 ==
[[上元_(唐高宗)|上元]]二年（675年）九月九日王勃探親路過[[南昌|南昌]]，正值洪州都督（洪州牧）[[阎伯屿|阎伯屿]]重修[[滕王閣|滕王閣]]畢，於閣上大宴賓客，餞別新任新州[[刺史|刺史]]宇文氏一行。閻已命其女婿吴子章备好序文以为夸耀，席上假意邀請在座賓客為滕王閣寫作序文，众宾客推辞，岂不料王勃竟提筆大作。

有關《滕王閣序》的由來，唐末[[王定保|王定保]]的《[[唐摭言|唐摭言]]》的記載如下：王勃作《滕王閣序》時年僅十四（實為二十五），閻公不相信他的能力，閻公希望讓其婿[[孟學士|孟學士]]作序以彰其名。不料在假謙讓時，王勃卻直接提筆就作，讓閻公憤然離席，至配室更衣，並派人伺其下筆。使者回報下筆的第一段是「豫章故郡，洪都新府」，閻公覺得「亦是老生常談」；接著又報：「星分翼軫，地接衡廬。」閻又說：「無非是些舊事罷了。」接下來的「臺隍枕夷夏之交，賓主盡東南之美」，公聞之，沉吟不言；及至「落霞與孤鶩齊飛，秋水共長天一色」一句，乃大驚「此真天才，當垂不朽矣！」，出立於勃側而觀，遂亟請宴所，極歡而罷。{{notetag|原文：时年十四。都督阎公不之信，勃虽在座，而阎公意属子婿孟学士者为之，已宿构矣。及以纸笔巡让宾客，勃不辞让。公大怒，拂衣而起；专令人伺其下笔。第一报云：“豫章故郡，洪都新府；”公曰：“亦是老先生常谈！”又报云：“星分翼轸，地接衡庐。”公闻之，沉吟不言。又云：“落霞与孤鹜齐飞，秋水共长天一色。”公矍然而起。}}<ref name=":1">{{Cite wikisource|author=王定保|title=唐摭言|site=唐朝|chapter=卷五#以其人不稱才試而後驚|wslanguage=zh}}</ref>

<div class="thumbinner" style="width: fit-content; max-width: 100%; margin: auto;">
<div style="white-space:nowrap; overflow-x: auto;">[[File:Wengzhengming4.jpg|x170px]]……[[File:Wengzhengming2.jpg|x170px]][[File:Wengzhengming1.jpg|x170px]]</div>
<div>[[文徵明|文徵明]]書法《滕王閣序》</div>
</div>

==参见==
{{Wikisource|滕王閣序}}
*[[王勃|王勃]]
*[[滕王阁|滕王阁]]
*[[骈文|骈文]]
*[[初唐四傑|初唐四傑]]
* [[唐邦治|唐邦治]]：《王子安秋日登洪府滕王閣宴餞序詳註》
*道坂昭廣：〈[http://www.cl.nthu.edu.tw/ezfiles/278/1278/attach/58/pta_17053_1250834_98726.pdf 關於王勃〈滕王閣序〉的幾個問題] {{Wayback|url=http://www.cl.nthu.edu.tw/ezfiles/278/1278/attach/58/pta_17053_1250834_98726.pdf |date=20171013173023 }}〉。

==参考文献==
{{Reflist}}
{{noteFoot}}

[[Category:唐朝文学作品|Category:唐朝文学作品]]