'''穆天颜'''（{{bd|？||？|catIdx=}}），号'''象玄'''，[[湖廣|湖廣]][[黄州府|黄州府]][[黄冈县|黄冈县]]人，[[明朝|明朝]]政治人物。

== 生平 ==
事親以孝聞，家贫力学，有俊才。未登第前，火星常出其袖，几欲焚衣，被视为吉兆。萬曆二十二年（1594年）甲午科湖廣乡试举人<ref>《湖廣通志》</ref>，二十六年（1598年）戊戌科進士，授[[番禺县|番禺县]]知县，以卓异，三十五年考選为福建道[[監察御史|監察御史]]，三十六年奉敕巡边。三十八年巡按[[陕西|陕西]]，上八议：一修屯堡、一杜开衅、一禁厉役、一革私市、一清冒粮、一稽战马、一核首功、一禁游客干求<ref>万历三十八年六月，兵部覆巡按陕西御史穆天颜八议：一修屯堡，以保边民野栖窟，处之杀掠；一杜开衅，宁镇山后诸酋久已受款，跳梁独银歹二部耳，傥不顺逆，聚施捣巢，衅隙一开，得不偿失。近时无端出塞，暗打帐房之令，不宜輙行。一禁厉役，将领不得驱边军塞外，为已经营，或采办方物与输纳月钱等事，不悛者廉实坐赃究遣。一革私市，西镇大小二市自有额期，以及违禁等物擅自通市，使汉虏情熟，则奸宄或以交通利器，示人则长技，反为虏用，不有严惩，将酿大患。一清冒粮，自大帅守将以下有敢以虚丁冒粮者，轻则参革，重以侵盗边储论辟。一稽战马，秦塞易马于番虏，以给将士备骑战。茶马之法甚具，马价之费不赀。近将官转市影射多为利薮，合申严禁令，以后官马毋得私鬻，升任毋得擅带查验倒损，务从严核。一核首功，不许斩幼弱妇女充数，及身不履阵而买功冒级，至彼此争功，杀越人以为虏首，一经发觉，即当依律即时抵偿，以雪冤愤。一禁游客干求，以后将官有受纳此辈者，按臣访实即以夤缘参论，罢职不叙。得旨：如议，仍命实行。</ref>。四十一年巡按[[廣西|廣西]]，以水灾，與巡抚[[吴中明|吴中明]]上疏請發内帑金钱或留本处税银赈恤。以内艱歸。不置产业，所余俸召族戚及故交贫子弟分之，微時區豆之惠，罔不报也。初父守文教諭四川，卒于官，天颜方少，與兄扶櫬走萬岭中，資粮且尽，逆旅不纳。会大雷雨昏黑，哀号逐电光而行，有人或感其孝，厚赠之，乃歸焉，至是厚报之。卒祀鄉賢<ref>《黄冈县志》</ref>。

==轶事==
===穆天颜判冥===
穆天颜为秀才时嘗入冥为地下[[阎罗王|阎罗王]]，莅任之日，鼓乐骑乘迎道，如世间威仪。九殿阎罗咸来会席，其形状可怪可愕，穆心凛然，有吏在旁私语曰：相公莫怕，恐失观瞻。穆一日治事于堂，见所解囚犯中妇人形貌宛然亲姑也，穆令近前认之，毫发无误，遽令放还。及寤，谓家人曰：姑家得无有恙乎？往视之，其姑适病寒死，气且绝矣，中夜忽苏，亦方语其儿曰：吾與数人同被勾摄至地府录对，见堂上坐一官人，细认之，是穆家长哥也，放我还阳间。汝可诣谢。语未毕，适穆家人至，叙话略司。如是者八年，或半月，或一月入冥，治事毕復还其家，了不为异。后有代政者，遂绝不往。穆登戊戌进士，今为御史<ref>《万历野获编》【穆象元判冥】：穆象元名天颜，楚之黄冈人，登甲辰进士（按题名碑录穆天颜系万历戊戌进士），令南海，入西台。少时为诸生，被召为冥吏，每以夜分入幽府决事，间遇亲识逮系者，亦委曲为道地，或得回生，或附轻比，往往有之。其居间请托，多属比邱，每一僧至，辄降陛加礼，所嘱事莫不响应。其僚十人，如人间曹局，一切受成于主者，所谓阎罗天子是也。得第后入冥渐稀，近来两三月一往，皆系旧案大狱未结，曾经穆谳讯者，始召与平章。诸僚新旧代去者，或未识面，间以相问，则旧者告以此旧寅丈穆公，重加款接。闻比来已绝迹矣。穆初为人言，今苦众咻，多默不应云。</ref>。

===鞭打[[许显纯|许显纯]]===
《万历野获编》言：因忆近年，京师有一快心事：故驸马许从诚尚世宗女[[嘉善公主|嘉善公主]]，有孽子名[[许显纯|显纯]]，以太学生入赀，遥授指挥佥事，其人拥多金，负小慧，学诗画，以此得交士大夫。一日，拥驺骑乘小轿，过正阳门所谓棋盘街者，下舆遇巡城御史穆天颜，相逊而揖。别去，穆问何官？从者素憎之，对曰：“此纳级武弁也。“穆大怒，追还，裸而笞于道旁，路人莫不揶揄。今年阅武录，其人已用锦衣籍，登武进士矣。向见锦衣奉使出者，俱坐八人轿，覆褐盖，虽试百户亦然，不知始自何时？

==参考文献==
{{reflist}}

{{萬曆二十六年戊戌科殿試金榜}}

{{Authority control}}

{{DEFAULTSORT:}}
[[Category:穆姓|T]]
[[Category:黄冈人|Category:黄冈人]]
[[Category:萬曆二十二年甲午科舉人|Category:萬曆二十二年甲午科舉人]]
[[Category:明朝番禺县知县|Category:明朝番禺县知县]]
[[Category:明朝福建道監察御史|Category:明朝福建道監察御史]]