'''二世一重因果'''，佛教術語，是《[[成唯識論|成唯識論]]》記載的曾流行於[[唯識學派|唯識學派]]中的一種[[緣起|緣起]]理論，類似於[[分位緣起|分位緣起]]的三世二重因果說，但是以二世而不再按三世劃分[[十二緣起支|十二緣起支]]。

==概述==
二世一重因果學說中，二能引支、五所引支和三能生支，共為因，二所生支為果，以此因果所相隔的死生劃分為二世，只施設一重因果，能夠解說[[順生受業|順生受業]]和[[順後受業|順後受業]]<ref>
《[[雜阿含經|雜阿含經]]·二六六經》：「爾時，佛告諸比丘：於無始生死，無明所蓋，愛結所繫，長夜輪迴，不知苦之[[本際|本際]]。……諸比丘！無明所蓋，愛結所繫，眾生生死輪迴，愛結不斷，不盡苦邊。……諸比丘！隨色轉，隨受轉，隨想轉，隨行轉，隨識轉。隨色轉故，不脫於色，隨受、想、行、識轉故，不脫於識。以不脫故，不脫生、老、病、死、憂、悲、惱、苦。」<br />
《[[中阿含經|中阿含經]]·本際經》：「爾時，世尊告諸比丘：有愛者，其本際不可知。本無有愛，然今生有愛，便可得知，所因有愛。……具不正念、不正智已，便具不護諸根；具不護諸根已，便具三惡行；具三惡行已，便具五葢；具五葢已，便具無明；具無明已，便具有愛。如是此有愛，展轉具成。」<br />
《[[大毘婆沙論|大毘婆沙論]]》：「有三種受異熟業，一、順現法受業，二、順次生受業，三、順後次受業。順現法受業者，若業，此生造作增長，即於此生，受異熟果，非於餘生。順次生受業者，若業，此生造作增長，於次後生，受異熟果，非於餘生。順後次受業者，若業，此生造作增長，於第三生，或第四生，以後如次，受異熟果。」「云何業異熟決定、時分不定？謂：順不定受業中，異熟定業。……云何業時分不定、異熟亦不定？謂：順不定受業中，異熟不定業。」<br />
《[[瑜伽師地論|瑜伽師地論]]》：「順現法受業者，謂：由如是相狀意樂，所作諸業；若由如是相狀加行，謂事加行、或身加行、或語加行，所作諸業；若由如是相狀良田，所作諸業，於現法中，異熟成熟，如是名為順現法受業。若所作業，於現法中，異熟未熟，於次生中，當生異熟，如是名為順生受業。若所作業，現法、次生，異熟未熟，從此已後，異熟方熟，當知是名順後受業。」<br />
《[[順正理論|順正理論]]》：「[[遠續緣起|遠續緣起]]，謂前後際，有[[順後受業|順後受]]及[[不定受業|不定受業]]煩惱故，無始輪轉。如說：『有愛等，[[本際|本際]]不可知。』又應頌言：『我昔與汝等，涉生死長途，由不能如實，見四聖諦故。』」
</ref>。識、名色、六處、觸、受五種子，為五所引支，實為同時由業薰發，而依據總別等差異， 假說前後<ref name="yin">
[[玄奘|玄奘]]《[[成唯識論|成唯識論]]》：「一、能引支，謂無明、行，能引識等五果種故。此中，無明唯取能發正感後世善惡業者，即彼所發乃名為行，由此一切順現受業、別助當業，皆非行支。二、所引支，謂：本識內，親生當來異熟果攝，識等五種，是前二支所引發故。此中識種，謂本識因，除後三因，餘因皆是名色種攝，後之三因，如名次第，即後三種。或名色種總攝五因，於中隨勝，立餘四種，六處與識，總別亦然。……識等五種，由業熏發，雖實同時，而依主伴、總別、勝劣、因果相異，故諸聖教，'''假說前後'''。或依當來現起分位，有次第故，說有前後。由斯識等，亦說現行因時，定無現行義故。復由此說生、引同時，潤、未潤時，必不俱故。」
</ref>。而五種之當來果，識乃至受五[[分位|分位]]，則攝於生支中<ref name="suosheng">
[[玄奘|玄奘]]《[[成唯識論|成唯識論]]》：「四、所生支，謂：生、老死，是愛、取、有近所生故，謂：從[[中有|中有]]至[[四有|本有]]中未衰變來，皆生支攝；諸衰變位，總名為老，身壞命終，乃名為死。……何緣所生立生、老死，所引別立識等五支？因位難知差別相故，依當果位，別立五支，謂：續生時，因識相顯；次根未滿，名色相增；次根滿時，六處明盛；依斯發觸，因觸起受，爾時乃名，受果究竟，依此果位，立因為五。果位易了差別相故，總立二支，以顯三苦。然所生果，若在未來，為生厭故，說生、老死，若至現在，為令了知分位相生，說識等五。」
</ref>。

==學說內容==
[[玄奘|玄奘]]《[[成唯識論|成唯識論]]》：{{Cquote|此十二支，十因二果，定不同世。因中前七，與愛、取、有，或異或同。若二、三、七，各定同世。如是十二，一重因果，足顯輪轉，及離斷常，施設兩重，實為無用，或應過此，便致無窮。<ref>
[[窺基|窺基]]《[[成唯識論述記|成唯識論述記]]》：「前十支因，與後二支果，定不同世，以總異熟因，非造之身即受果故，亦非現業得果，是十二支，故約身死生為世，十因二果，決定不同。若約時分，此即不定，如[[順後受業|後報業]]等，過去造前七，次後身未熟，今身不起愛、取；次身方起，後後生受果，豈非愛、取，與生、老死，同在未來？故約大時分，以說三世，義即不定。<br />
今此所說，約身生死，以為世也，因中前七支，與愛、取、有，或異、或同世。若[[順生受業|順生受業]]，受初生時，其世必同；第二生已去，乃至[[順後受業|後報業]]等，世不同也，今身造業，至後後世，將受果時，方起愛、取故。薩婆多師，愛、取、有三，與前七種中初二，定不同世；與次五種，定得同世，於前世生、老死位中，起惑造業故。<br />
今此中十二支，定同世者，謂生、老死二，愛、取、有三，無明等前七，各定同世。由癡發業，熏發報種，必定同世故，前七支，不得別世；起煩惱水，潤先六種，轉名為有，亦非異時，非起能潤、隔世異時、方成所潤；生及老死，同世可知；故二、三、七，各定同世。此即定世，十支是因，二支是果；因在過去，果或現在，或在未來；因在現在，果未來世。<br />
一往而論，二世緣起，道理而言，亦三世也，過去十因，現在二果，未來二果，現在十因，即是二世十二緣起，亦可言三世。一往二世不定，故可三世，若前七在過去，愛、取、有三，在現在，生、老死二，在未來世，即十二支，通三世有，即十二支，或二世、三世，別身造業，別身潤業故。不同小乘，二因過去，五果現在，三因現在，二果未來，時分緣起，決定如是。」</ref>}}
十二緣起支三分，前七支造業<ref name="yin" />，中三支潤業<ref>
《[[法蘊論|法蘊論]]·緣起品》：「云何有緣生？……復有一類，於人趣樂，繫心希求，彼作是念，願我當生人趣同分，與諸人眾，同受快樂。因此希求，造能感人趣，身、語、意妙行，此三妙行，說名[[業有|業有]]。由此因緣，身壞命終，生於人趣[[眾同分|眾同分]]中，於彼諸生、等生，乃至命根起，說名生。此生緣有故起，是名有緣生。……」<br />
[[玄奘|玄奘]]《[[成唯識論|成唯識論]]》：「三、能生支，謂：愛、取、有，近生當來生、老死故，謂：緣迷內異熟果愚，發正能招後有諸業為緣，引發親生當來生、老死位五果種已；復依迷外增上果愚，緣境界受，發起貪愛，緣愛復生欲等四取；愛、取合潤，能引業種，及所引因，轉名為有，俱能近有後有果故。有處唯說，業種名有，此能正感異熟果故。復有唯說，五種名有，親生當來識等種故。」
</ref>，後二支受果<ref name="suosheng" />；以潤業之身死，受果之身生，這個死生間隔為世；十二支中，前十支為因，後二支為果；如果煩惱業因在過去世，則異熟果在現在世或未來世；如果煩惱業因在現在世，則異熟果在未來世。

==學說起源==
此學說可考見於《[[分別緣起初勝法門經|分別緣起初勝法門經]]》<ref>
《[[分別緣起初勝法門經|分別緣起初勝法門經]]》：「復言：世尊！云何名為第一無明，與其能引、所引緣起，作等起緣？世尊告曰：謂有一類，愚於當來後有自體，即便發起後有希求。……如是非福、福、不動行，障礙對治，與六識身，俱生俱滅，能於現在已得、生滅異熟識中，安置諸行三種習氣，由此方便，攝受後有新生種子。攝受後有新種子故，於當生中，所起後有所攝名色、六處、觸、受，次第而生。此名色等，於現已得異熟識中，但起因性，未有果性，是故但名，所引緣起。」<br />「復言：世尊！諸所有行，與六識身，相應俱有，同生同滅，何緣故說行是識緣？世尊告曰：以六識身，與福、非福及不動行，相應俱有，同生同滅，異熟識中，安置諸行，熏習種子，引發餘生新異熟識。由此道理，是故宣說，行是識緣。復言：世尊！何緣名色、六處、觸、受諸分種子，異熟識中，同時引發，而復說有先後次第？世尊告曰：彼於當來，先後次第而生起故，如是而說。」<br />「復言：世尊！云何名為第二無明，與其能生、所生緣起，作等起緣？世尊告曰：謂有一類，愚於現在已得自體，於六觸處為緣生受，便起味著，由味著故，希求當來如是類受，由希求故，於追求時，便起於取，樂受所起愛為緣故，發生[[欲取|欲取]]。……由此義故，名愛緣取。……彼由如是愛為緣取，先得種種行所熏習異熟果識，名為[[有取|有取]]；彼由如是取所攝受、先所積集行等種子，若彼彼處，諸愛未斷，即彼彼處，功能現前，能生後有；由彼行等，能有當生，能令生有將入現在，故說名有。由彼取力，行等成有，以是為緣，從此命終，先所引發，漸次生起，由此義故，名有緣生。生既生已，先起時分，變異名老，於最後邊，命盡名死，由是故，名生緣老死。」<br />
「復言：世尊！如是諸分，若引若生，為一時起？為次第起？世尊告曰：一時而起，次第宣說。復言：世尊！如是諸分，若一時起，何因緣故，先說其引，後說其生？世尊告曰：要由有引，後有方生，非無引故。」
</ref>，《[[瑜伽師地論|瑜伽師地論]]》在緣起支定義中分別介入了五種子，但未將其中的五緣起支等同於五種子，《[[大乘阿毘達磨雜集論|大乘阿毘達磨雜集論]]》有類似詮釋<ref>
[[無著|無著]]《[[大乘阿毘達磨集論|大乘阿毘達磨集論]]》：「何等略攝支故？謂：能引支，所引支，能生支，所生支。能引支者，謂：無明、行、識。所引支者，謂：名色、六處、觸、受。能生支者，謂：愛、取、有。所生支者，謂：生、老死。」<br />
[[安慧|安慧]]《[[大乘阿毘達磨雜集論|大乘阿毘達磨雜集論]]》：「能引支者，謂無明、行、識，為起未來生故，於諸諦境，無智為先，造諸行業，熏習在心故。所引支者，謂：名色、六處、觸、受，由心習氣力，能令當來名色等，前後相依，次第生起，種子得增長故。能生支者，謂愛、取、有，由未永斷欲等愛力，於欲等中愛樂，妙行、惡行差別為先，發起貪欲，以有[[有取識|有取識]]故，於命終位，將與異熟，隨順貪欲，隨一業習氣，現前有故。所生支者，謂：生、老死，由如是業差別習氣，現前有故，隨於一趣、一生等，差別眾同分中，如先所引名色等，異熟生起故，生、老死言，為顯依三有為相故。」<br />
[[玄奘|玄奘]]《[[成唯識論|成唯識論]]》：「《集論》說：識亦是能引，識中業種名識支故，異熟識種名色攝故。經說：識支通能、所引，業種、識種俱名識故，識是名色依、非名色攝故。」</ref>。

有關理論淵源更可上溯至十二緣起支前際、後際二分中，有愛是遍行的理論<ref>
《[[大毘婆沙論|大毘婆沙論]]》:「或復有執：遍行有二，一者、無明，二者、有愛，如[[譬喻者|譬喻者]]，彼作是說：『緣起根本，名為遍行；無明，是前際緣起根本；有愛，是後際緣起根本，故是遍行。』……或復有執：若諸煩惱通五部者，名為遍行，即是無明及貪、瞋、慢。……或復有執：五法是遍行，謂：無明、愛、見、慢及心，如[[分別論者|分別論者]]，故彼頌言：『有五遍行法，能廣生眾苦，謂無明愛見，慢心是為五。』」</ref>，並隱約於[[小部_(佛經)|小部]]《[[無礙解道|無礙解道]]》中<ref>
《[[無礙解道|無礙解道]]》：「於前之業有愚癡是無明，存續是諸行，欲望是渴愛，到達是取，思是有。此五是法[存]於前之業有，於此世依結生是緣。於此世結生是識，生成是名色，明朗是處，所觸是觸，所受是受。此五法[存]於此世之生有，而前所作之業為緣。於此世依成熟[六]處之愚癡是無明，存續是諸行，欲望是渴愛，到達是取，思是有。此五法是[存]於此世之業有，於後世依結生是緣。於後世結生是識，生成是名色，明朗是處，所觸是觸，所受是受。此五法[存]於後世之生有，於此世所作之業是緣。」</ref>。

==現代研究==

[[宇井伯壽|宇井伯壽]]認為，二世一重因果起於[[护法_(人名)|護法]]的學說<ref>宇井伯壽《佛教思想研究》：「做為大乘學者，無論龍樹、無著或世親，都依據三世兩重因果的解釋，故此解釋乃是大小兩乘所共通的。二世一重因果的解釋祇出現在《成唯識論》，是獨獨限於護法的解釋。《成唯識論》係法相宗所依據的論典，因此可說惟獨法相宗採取二世一重因果之說。」</ref>。

==注釋與引用==
{{reflist|2}}

[[Category:佛教阿毘達摩術語|Category:佛教阿毘達摩術語]]
[[Category:十二因緣|Category:十二因緣]]
[[Category:瑜伽行唯識學派|Category:瑜伽行唯識學派]]