'''顾四明'''，號'''孝泉'''，[[山东|山东]][[济南府|济南府]][[利津县|利津县]]仁义乡人，[[明朝|明朝]]政治人物。

== 生平 ==
天性至孝，为諸生貧甚，爨下恒日不舉火，公菽水承欢，怡如也。手書不释卷，登萬曆二十二年（1594年）甲午科山东鄉試舉人，二十三年（1595年）聯捷乙未科進士。初授[[保定府|保定府]][[清苑县|清苑县]]知县，贞介寡合，加意惠民，絶勾摄之使，减厨传之供，坐是不得志于上官，求改雲間（松江府）司授。敦名节，课经艺，学有义租数百石，按籍悉散諸貧生，毫不为染。忽闻親恙，即弃官乞归。上司與人士坚留之，弗得，为擬終养例得允。親没，後補[[應天府|應天府]]教授，遷國子博士，擢户部主事，三十七年己酉監兑蘇松。蘇松有贮存未解银四十余萬两，例充使者私囊，公悉摘疏其弊，归諸公帑。晉郎中，四十年出任[[吉安府|吉安府]]知府<ref>万历四十年七月壬寅，升户部郎中顾四明为江西吉安府知府。</ref>。與諸生讲论文义，奖拔後進。会值大计，公舉天下清廉第一，立應超擢，而公復移疾以歸。居里中，杜门不謁有司。山必徒步，或乘一驴，携一蒼頭自随，乡人遇之，不知其为仕宦也。至邑有大利害，必力白当道，得請乃已。後报推河南提學副使，而公已卒，未究其用，人咸悼之。公善相人，慎许可，初有子女數人，求亲者概弗应，显贵者或颔之，公曰：結姻须质直如吾友济川者乃可耳。济川盖宪副魏公裔孫也，以方正重于時，因为子委禽焉。既而魏君生子弥月，公一见奇之，曰：他日必为伟器。復以女妻之，乃公子夭而女甫結褵，亦亡魏子冒，继登科甲，人固推公之先识，而天之报施抑何爽哉。迄今稱先达清白吏，必以公为首-{云}-<ref>《利津县志》</ref>。

==参考文献==
{{reflist}}

{{萬曆二十三年乙未科殿試金榜}}

{{Authority control}}

{{DEFAULTSORT:Gu顾}}
[[Category:顾姓|S]]
[[Category:利津人|Category:利津人]]
[[Category:萬曆二十二年甲午科舉人|Category:萬曆二十二年甲午科舉人]]
[[Category:明朝清苑县知县|Category:明朝清苑县知县]]
[[Category:明朝户部主事|Category:明朝户部主事]]
[[Category:明朝户部郎中|Category:明朝户部郎中]]
[[Category:明朝吉安府知府|Category:明朝吉安府知府]]


{{明朝官员小作品}}