《'''兩漢詔令'''》23卷，[[宋朝|宋]]林虙、[[樓昉|樓昉]]編，輯錄[[班固|班固]]《[[汉书|漢書]]》、[[范晔_(刘宋)|范曄]]《[[后汉书|後漢書]]》中的詔令，以便習文者諷誦。

== 概要 ==
《西漢詔令》12卷，北宋林虙編，虙字德祖，福建福清人，紹聖四年（1097）進士，仕至開封府左司錄，後引疾歸<ref>林虙生平參考[[胡玉縉|胡玉縉]]《四庫全書總目提要補正》卷18 史部詔令奏議類 兩漢詔令 482~3頁</ref>。虙以陶叔獻《西漢文類》載詔多闕略，錄《漢書》紀、志、傳中詔令，以之示信安程俱，俱依年月先後重編，凡401篇，並於大觀三年（1109）十月撰序<ref>程俱《西漢詔令》</ref>。

《東漢詔令》11卷，南宋樓昉編，依林書體例輯錄《後漢書》詔令，嘉定十五年（1222）二月官宗正寺主簿時自為序<ref>樓昉《東漢詔令》自序</ref>，共253篇。

《西漢詔令》與《東漢詔令》原本各自單行<ref>陳振孫《直齋書錄解題》卷五 史部詔令類</ref>，但因體裁主旨相同，南宋書賈合刊兩書，冠以洪咨夔《兩漢詔令攬鈔》總論，而移原序於書後，名曰《兩漢詔令》。清乾隆間修四庫全書，據此本採錄，而廣為流傳至今。

== 參考文獻 ==
* [[陳振孫|陳振孫]]《[[直齋書錄解題|直齋書錄解題]]》卷五 史部詔令類
* 《[[四庫全書總目|四庫全書總目]]》卷五十五 史部詔令奏議類 《兩漢詔令》提要

== 腳注 ==
{{reflist}}

[[Category:史部詔令奏議類|Category:史部詔令奏議類]]　
[[Category:漢朝文學|Category:漢朝文學]]
[[Category:宋朝典籍|Category:宋朝典籍]]