{{明清人物信息框
| 姓名 = 袁嘉端
| 原名 = 
| 圖片名稱=  
| 圖片大小 = 220px
| 圖片說明 =  
| 最高職務 = [[四川|四川]][[鄰水縣知縣|鄰水縣知縣]]
| 國家 = 大清
| 爵位 =
| 籍貫 = [[雲南省|雲南省]][[石屏縣|石屏縣]]
| 族裔 =  
| 旗籍 =  
| 字號 = 字少凝
| 諡號 = 
| 出生日期 = 
| 出生地點 =
| 逝世日期 =  
| 逝世地點 = 
| 墓葬 = 屏南鄉金鐘山
| 配偶 =  
| 親屬 = 兄[[袁嘉穀|袁嘉穀]]、子丕典、丕鎔<ref>『袁嘉端傳：翰林昆明人李坤。袁嘉端。字少凝。石屏人。郡庠生。治毛氏詩經。通戴禮三傳。與兄嘉穀同以高材生肄業經正書院有聲。嘉穀既通籍。嘉端以資試吏於蜀。權鄰水令。甫下車以為民疲命自誓。時朝廷預備立憲。嘉端乃設教育分會。改良私塾。推廣小學堂至百餘所。又如農事試驗場。如實業學堂。如幼孩工廠。如習藝所。如因利惠濟局。如天足會。凡關於教養者。皆次第舉辦。而因利局推廣至三十七處。惠濟為尤普及雲。憲政胚胎自治基要。若籌辨事務所。研究所。宣講所。公益集議會。警察局。清理財政分所。皆籌備。時代所不容緩者也。嘉端亦以次構成之。不操切。不塗飾。不及一年。庶政畢舉。而嘉端以積勞卒矣。年三十有二。子二人。丕典、丕鎔均穉。士民感動。醵金建遺愛祠。立袁公社。並伐石刊為民疲命四字樹之祠下。以永鄰人之思。嘉端為文師遷固。詩仿蘇陸。顧不自珍惜。多散佚。其卒也。海鹽任壽彭彙所為詩古文辭及公牘家書並榮哀錄都為一集。名遺愛集刊行於世。』。民國《石屏縣誌》卷三十一</ref>
| 出身 = 
*  庠生
| 經歷 = 
| 著作 =  
* 《遺愛集》六卷<ref> 『遺愛集六卷 袁嘉端撰。嘉端字少凝，雲南石屏人。……。雲南省圖書館藏。民國《雲南通志》卷二二七本傳稱，「海鹽任壽彭彙所為詩古文辭及公牘家書，都為一集，名《遺愛集》，刊行於世。」，所刊當即此六卷之集。』。柯愈春著，《清人詩文集總目提要》（中冊），北京古籍出版社，2001年11月第1版，第2000頁</ref>
* 《擬甘露白烏頌並序》<ref>民國《石屏縣誌》卷二十三</ref>
*
}}
'''袁嘉端'''{{BD|1879年||1910年|8月17日|}}<ref>『弟墓表：於戲，此為民疲命之鄰水袁府君墓也!君宰鄰水一年，以宣統庚戌七月十三日卒於任，春秋三十有二。辛亥一月二日，歸葬屏南鄉金鐘山。我父母生我昆弟七，君最少，歿地又最遠。悲哉！顧君多惠政，鄰民祠之，名遺愛祠立袁公社。歲時報祭，君名不尤遠耶！是可慰我父、我母者也，抑又何悲！天下守令眾矣，如君者究幾人哉？君諱嘉端，字少凝。子二，女三，詳載家乘，不備書。浙江布政使袁嘉穀撰並書』。袁嘉穀著，袁丕厚編，《袁嘉穀文集》（第一卷），雲南人民出版社，2001年12月第1版，第506頁</ref>，字少凝，[[雲南省|雲南省]][[石屏縣|石屏縣]]人，廪貢庠生<ref>『再續分發人員驗看名單。知縣。……程廷鑾，江蘇附貢，安徽。袁嘉端，雲南廪貢，四川。……』。光緒二十八年五月十八日《申報》第10480號</ref>，曾任四川鄰水縣知縣，捐廉募堂勇緝捕刀客棒匪，設教育分會，改良私塾，推廣小學堂至百餘所。又農事試驗場、實業學堂、幼孩工廠、習藝所、因利惠濟局、天足會，設籌辦自治事務所、研究所、宣講所、公益集議會、警察局、清理財政分所等，以積勞卒，年三十有二，建遺愛祠<ref>《鄰水縣誌》</ref>。

== 生平 ==
幼與兄光緒二十九年經濟特科一等第一名[[袁嘉穀|袁嘉穀]]同肄業經正書院，光緒二十八年（1902年）發往四川任知縣<ref>『十二日奉旨……四川知縣黃秉鉞、袁嘉端……俱照例發往』。《浙江新政交儆報》壬寅五月諭旨恭錄</ref>。初從事鹽稅事務，宣統元年七月（1909年）任[[四川|四川]][[鄰水縣|鄰水縣]]知縣，緝捕刀客棒匪，設教育分會，改良私塾，推廣小學堂百餘所。不到一年，就開議事會，設立教育分會、農事試驗場、幼孩工廠、推廣習藝所、實業學堂、自治籌辦事務所、自治研究所、自治宣講所、戒菸施藥所、戒菸查驗書差所、公益集議會、天足會、因利惠濟局、整頓警察局、清理財政分所，改良私塾，改良春帖等各種機構事務，而嘉端因積勞於宣統二年七月十三日卒於任，年三十二，鄰水士民建遺愛祠，立袁公社，並刻「為民請命」四字碑于祠前。海鹽[[任壽彭|任壽彭]]彙其詩文集名《遺愛集》<ref>『致鄰水紳耆書：七月晦，嘉穀謹致書於鄰水紳耆諸君子。亡弟端承乏貴邑，閱時一載。德薄能鮮，無善可述。夏五月家慈壽日。猥蒙諸君子賜以屏聯，方滋感愧。乃時未兩月，遽聞弟耗，痛悼之餘。憶亡弟故鄉判袂，筮仕蜀州。九年之中，多致力於鹽稅，所幸無隕越者，蜀民之厚愛耳。去秋七月，移治貴邑，抵任之日，即函告穀曰：鄰水紳民與我親信如家人，因以「為民疲命」四字自矢。黎明而起，日晡而食，夜深而寢。除會見紳耆外，尤以恤民清訟為重。本不忍心，行不忍政。凡亡弟所以告谷，皆力求可告貴邑者。惟弟兄舊約，月必兩函。今歲頓減，以是知政事之繁，而精力之衰也。顧年方強壯，為國宣勞，臣之分也。為民疲命，又亡弟所自矢也。初不慮其疾且死耳。今撿春初之函曰：破五以後至初十，會考高等小學畢業。十一勘盜案。十二勘煤礦。十三至二十考全縣師範及研究改良私塾教授法。二十一至二十三開議事會及成立自治事務所。二十四至順慶謁郡守。因初二丁祭，二十八回署。此言日日之疲也。春末之函曰：到任半年，如教育分會，如農事試驗場，如幼孩工廠，如推廣習藝所，如實業學堂，如自治籌辦事務所，自治研究所，自治宣講所，如戒菸施藥所，戒菸查驗書差所，如公益集議會，如天足會，如因利惠濟局，如整頓警察局，如清理財政分所，以及改良私塾，改良春帖，均不肯一事偶遺，更不肯空文塞責。故于禁種菸草，也恐民多失業易患，萑苻乃下鄉演說，五日始返於設因利局，也使窮民略得數緡，藉謀生計，全縣成立三十餘所，此言事事之疲也。入夏以來，遂無一字，家書報病，皆舍侄筆。豈料電傳，竟成永訣。七月二十三日，谷在浙署，因下輿誤傷左足，方以為詫，及今思之，人耶!天耶!以亡弟為官，在所覯牧令中，竊以為罕有其匹。競不永年，天耶!人耶!特是為民疲命，幸如其願，似可謂求仁得仁。而貴邑紳民之愛之重之．不能始終觀成而後逝，斯亦九泉之下所不能瞑目者。谷無以對亡弟，亡弟亦終何以對貴邑乎?嗟乎!嗟乎!堂上母老，谷尚有兩兄、一姊、一弟，在家侍養。堂下子幼，谷已遣舊仆迎之來浙，尚無勞諸君子慮。惟是我國舊俗，沒於任者受吊，恐諸君子以過愛故，或失之厚，非亡弟生前廉潔自持之本心。不避疏逖，函陳左右，凡有賻金，慨不敢受。若夫任內事實，倘有詳於家書外者，大君子採錄以賜，毋辭瑣屑，或匯寄，或分寄，付之郵筒，俾增家乘之光，亡弟死且不朽，谷亦感且不朽。』。袁嘉穀著，袁丕厚編，《袁嘉穀文集》（第一卷），雲南人民出版社，2001年12月第1版，第437頁</ref><ref>『袁嘉端，字少凝，石屏人。郡庠生。與兄嘉穀同以高材生肄業經正書院，旋以貲試吏於蜀。權鄰水令，甫下車，以為民疲命自誓。時刀客棒匪滋擾地方，嘉端捐廉募堂勇四十名，常川緝捕，縣境賴以安靜。復值朝廷變法行新政，嘉端乃設教育分會，改良私塾，推廣小學堂至百餘所。又如農事試驗場、如實業學堂、如幼孩工廠、如習藝所、如因利惠濟局、如天足會，凡關於教養者，皆次第舉辦。而因利局推廣至三十七處，惠濟尤為普及雲。又因籌備自治，設籌辦自治事務所、研究所、宣講所、公益集議會、警察局、清理財政分所等，不及一年，庶政畢舉。而嘉端以積勞卒，年三十有二，士民感動，醵金建遺愛祠，立袁公社，並伐石刊「為民請命」四字樹之祠下，以永鄰人之思。海鹽任壽彭彙所為詩古文辭及公牘、家書，都為一集，名《遺愛集》，刊行於世(參[[李坤|李坤]]撰《傳》及《鄰水縣誌》)。《新纂雲南通志》卷二百二十七宦績傳三</ref>。

== 詩文<ref>『季弟鄰水縣公，以政事稱病，卒於任。不以詩見長，而詩自可誦。《倒撲金鐘有感》云：「再拜先塋感慨多，生平事事恨如何。回思昔日教兒語，怕聽今朝飛鳥歌，二十年來如幻夢，八千里外望高科。回頭不識斜陽近，一路淒清暮靄過。」。《雜詩》云：「寶鴨猶留篆，流鶯乍繞枝。窗虛花雨後，人坐柳煙時。」。《春草》句云：「人迎陌上踏雙屐，春到窗前醉一觴。」。《富良江》句云：「茶山擅利天下珍，木棉土錫物產美。有地無策不可安，有策無人詎可恃。況乃游勇憤且武，進退退進不畏死，但患邊將日日弱，不能防維慎終始。」。雖一鱗一爪可想見其立行治事之大略矣。宣統三年，海鹽任靜岩孝廉壽彭編其集六卷：一公牘，二古文，三詩，四家信。五雜稿日記對聯，六榮哀錄，名曰《遺愛集》。序有云：「先生治績，在人耳目，固彰彰若是。雖無撰著，已足信今而傳後。況斯集之裒然成帙，忠孝之懷，溢於言表，循良之政，洽於民心。吉光片羽，尤足寶貴於後世乎。」。丙辰冬，陳小圃師輯《滇詩文》為之傳云：「嘉端字少凝，石屏人。光緒間滇建經正書院，與兄嘉穀樹五俱為高材生，肄業其中。榮昌忝主講席，知其孝友誠篤，心嘉之。及樹五入詞館，擢特科第一，出仕浙江。少凝亦出宰於蜀，當道屢試以事，稱其能，委署鄰水縣。少凝以為民疲命自矢，時新政紛煩，窮日夜經營，百端具舉。甫一年，積勞以殞。鄰民德之，為袁公社以祀，可謂良吏矣。《遺愛集》六卷，今擇其文十餘首，入《滇文叢錄》而略敘其梗概如此：後之覽者得以知其人焉。」。嗚呼！經正高材生，登仕版者固不乏人。而孫文達采丞在粵西辦賊有聲績，未幾嘔血死。少凝又在蜀為民疲命以死。皆盛年夭閼，未竟其用，豈不痛哉！鄰水卒日，同人多以詩挽。霸州高朗仙主政云：「浩劫懸眉睫，生才恨己遲。橫流誰與遏，君子竟先危。落日欒公社，秋風蜀相祠。古今同寂寞，徒系後人思。」。旌德汪新予主政云：「海內推循吏，巍然遺愛祠。斯人不可作，萬姓正瘡痍。滇水還靈櫬，巴山載口碑。九原難瞑目。老母又孤兒。」詩以真情見長，常推此類。』。[[袁嘉穀|袁嘉穀]]《臥雪詩話》卷三</ref> ==
* 《倒撲金鐘有感》：「再拜先塋感慨多，生平事事恨如何。回思昔日教兒語，怕聽今朝飛鳥歌，二十年來如幻夢，八千里外望高科。回頭不識斜陽近，一路淒清暮靄過。」
* 《雜詩》：「寶鴨猶留篆，流鶯乍繞枝。窗虛花雨後，人坐柳煙時。」。
* 《春草》：「人迎陌上踏雙屐，春到窗前醉一觴。」。
* 《富良江》：「茶山擅利天下珍，木棉土錫物產美。有地無策不可安，有策無人詎可恃。況乃游勇憤且武，進退退進不畏死，但患邊將日日弱，不能防維慎終始。」
==註釋==
{{reflist}}
{{鄰水縣知縣}}
[[Category:清朝鄰水縣知縣|Category:清朝鄰水縣知縣]]
[[Category:石屏人|Category:石屏人]]