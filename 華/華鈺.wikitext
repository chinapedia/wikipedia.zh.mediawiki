'''華鈺'''，字'''德夫'''，[[直隶|直隶]][[鎮江府|鎮江府]][[丹徒县|丹徒县]]匠籍，[[明朝|明朝]]政治人物。同[[进士|进士]]出身。

==生平==
萬曆二十三年（1595年）乙未科进士，授湖广[[荆州府|荆州府]]推官，荆大猾刘襄以财雄，又恃湘邸姻娅，擅杀人，钰至，立擒斩之，荆人大悦。阉人陈奉开税荆州，二张甚，荆人汹汹，皆愿甘心。奉凌压长吏，尝纵奴驰太守道，太守第旁皇，左右视钰，立禽其奴，抑而榜诸市，荆人又大悦。会[[石首县|石首县]]令缺，御史檄钰往视令事，而奉适自荆至沙市，将开税沙市，民益不平，愿手毙奉。奉乃恐，且憾曰：此必华推官教之。趣骑抵黄州，开税团风，团风民汹汹，愿毙奉如沙市。时有经历[[车任|车任]]，重奉府檄税团风，奉愈憾曰：此必承华推官指也。而湘邸以杀刘襄故，又阴左右之，遂具疏自御史[[曹楷|曹楷]]至有司[[李商耕|李商耕]]、[[赵文焕|赵文焕]]、[[高则巽|高则巽]]等尽罗为阻挠国税，而以钰与车任重为祸首，逮诣阙受杖<ref>万历二十七年八月，以湖广税监陈奉奏，切责按臣曹楷阻挠，降知府李商耕、赵文焕、知州高则巽各一级，逮推官华钰、经历车任从重究问。</ref>，使必证曹御史。钰第大呼：太祖太宗在上。明日又覆杖，肉尽骨露，钰屹不动，系镇抚狱。会湖广按察司佥事[[冯应京|冯应京]]亦以奉故逮至，相与论主静穷理之学，牢户秽泾，淫雨没膝两人者皮，而讲学弗辍也。在系凡五年，甲辰遇赦归丹徒，又二年卒。壬戌用都御史[[邹元标|邹元标]]议，诏赠尚宝司少卿，录其子[[华宗涞|华宗涞]]入太学读书。士大夫负气节，著直声者，多至为峭绝孤特之行，钰独和平浑厚，归而与人言学，娓娓不倦，海内士大夫望之为祥麟威凤，当不远数千里一见颜色，卒时年仅四十有八，郡学崇祀乡贤，荆人建冯华二公祠合祀之<ref>《丹徒县志》</ref>。

==参考资料==
{{reflist}}

{{萬曆二十三年乙未科殿試金榜}}

{{Authority control}}

{{DEFAULTSORT:Hua華}}
[[Category:华姓|Y]]
[[Category:丹徒人|Category:丹徒人]]
[[Category:明朝荆州府推官|Category:明朝荆州府推官]]
[[Category:明朝追赠文官|Category:明朝追赠文官]]


{{明朝官员小作品}}