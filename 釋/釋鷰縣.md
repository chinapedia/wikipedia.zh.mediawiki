'''釋鷰縣'''是[[唐代|唐代]][[播州|播州]]所屬的一個縣，貞觀九年（《新唐書》作元年），分置，屬[[郎州|郎州]]，十一年省，十三年復置，十四年改名[[胡刀縣|胡刀縣]]<ref>「播州下。隋[[䍧柯郡|䍧柯郡]]之[[䍧柯縣|䍧柯縣]]。貞觀九年，分置[[郎州|郎州]]，領恭水縣、[[高山縣|高山縣]]、[[貢山縣|貢山縣]]、柯盈縣、[[邪施縣|邪施縣]]、釋鷰縣六縣。十一年，省郎州并六縣。十三年，又於其地置播州及恭水等六縣。十四年，改恭水等六縣名。二十年，以[[夷州|夷州]]之[[芙蓉縣|芙蓉縣]]、[[瑘川縣|瑘川縣]]來屬。顯慶五年，廢[[舍月縣|舍月縣]]、[[胡江縣|胡江縣]]、[[羅為縣|羅為縣]]三縣。景龍四年，廢[[莊州|莊州]]都督府，以播州為都督府。先天二年，罷都督。開元二十六年，又廢[[胡刀縣|胡刀縣]]、瑘川兩縣。天寶元年，改為[[播川郡|播川郡]]。乾元元年，復為播州。領縣三，戶四百九十，口二千一百六十八。在京師南四千四百五十里，至東都四千九百六十里。[[遵義縣|遵義縣]]。漢武開西南夷，置䍧柯郡，秦夜郎郡之西南境也。貞觀九年，置恭水縣，屬郎州。十一年省，十三年復置，屬播州。十四年，改為[[羅蒙縣|羅蒙縣]]。十六年，改為遵義。顯慶五年，廢舍月併入。芙蓉。舊屬[[牢州|牢州]]。貞觀十六年，改為[[夷州|夷州]]，二十年，又改屬播州。開元二十六年，廢胡刀、瑘川兩縣併入。帶水。貞觀九年，置柯盈縣。十四年，改為帶水。」。《舊唐書》卷四十</ref><ref>「播州播川郡，下。本郎州，貞觀九年以隋牂柯郡之牂柯縣置，十一年廢，十三年復置，更名。土貢：斑竹。戶四百九十，口二千一百六十八。縣三。遵義，中下。本恭水，貞觀元年以牂柯地置，幷置高山、貢山、柯盈，邪施、釋鷰五縣。及郎州廢，縣亦省。十三年復置州，亦復置縣。十四年，更恭水曰羅蒙，高山曰舍月，貢山曰湖江，柯盈曰帶水，邪施曰羅為，釋鷰曰胡刀。十六年更羅蒙曰遵義。顯慶五年省舍月、湖江、羅為。芙蓉，中下。貞觀五年置，隸[[𨙱州|𨙱州]]，十一年幷瑘川，隸牢州。開元二十六年省瑘川、胡刀入焉。 帶水。中下。」。《新唐書》卷四十一</ref>。在今[[仁懷縣|仁懷縣]]西南五十里<ref>「胡刀廢縣，《方輿紀要》志云在仁懷縣西南五十里，唐貞觀九年置釋鷰縣，屬牢州，十一年州廢，縣省，十四年復置，改胡刀，以縣南一里有胡刀水，東流合於烏江也，縣屬播州，開元二十六年廢，按《通志》謂廢胡刀、琊川兩縣俱在施秉江外屯地，俗名偏刀水，其說近之，蓋胡刀琊川後皆省入芙蓉，必其地如《通志》所說乃併入芙蓉為便，若在仁懷，則中隔珍州之夜郎三縣及播州之帶水，勢不能併入芙蓉矣，且《紀要》謂胡刀縣南一里之胡刀水流入烏江，今仁懷境中故無入烏江之水也，又《紀要》引舊志云夷牢水入廢胡刀縣界，帶水亦至廢胡刀縣界注胡江，夷牢水即今樂安江，帶水即今洪江，湖江即今鳥江，以此水道求之，胡刀之在遵義接湄潭界中，更顯然可見」。[道光]《遵義府志》</ref>。
==註釋==
{{reflist}}
{{唐朝行政區劃小作品}}
[[Category:唐朝縣份|Category:唐朝縣份]]