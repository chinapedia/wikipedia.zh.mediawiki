{{otheruses|subject=詞牌名|other=其他含義|浪淘沙 (消歧義)}}

'''浪淘沙'''，[[词牌|词牌]]名。亦称《'''浪淘沙令'''》、《'''卖花声'''》《'''过龙门'''》。[[双调|双调]]五十四字，前后[[阕|阕]]各四平韻，一韵到底。

== 词牌格式 ==
{{平仄|
(仄)仄仄平平，(仄)仄平平。(平)平(仄)仄仄平平。(仄)仄(平)平平仄仄，(仄)仄平平。

(仄)仄仄平平，(仄)仄平平。(平)平(仄)仄仄平平。(仄)仄(平)平平仄仄，(仄)仄平平。}}

==例词==
浪淘沙--簾外雨潺潺     '''[[李煜|李煜]]'''

帘外雨潺潺，春意阑珊。罗衾不耐五更寒。梦里不知身是客，一晌贪欢。

独自莫凭栏，无限江山，别时容易见时难。流水落花春去也，天上人间。

浪淘沙--往事只堪哀     '''[[李煜|李煜]]'''

往事只堪哀，对景难排。秋风庭院藓侵阶。一任珠帘闲不卷，终日谁来？

金剑已沉埋，壮气蒿莱。晚凉天净月华开。想得玉楼瑶殿影，空照秦淮！

浪淘沙令--把酒祝東風     '''[[歐陽修|歐陽修]]'''

把酒祝東風，且共從容。垂楊紫陌洛城東，總是當年攜手處，游徧芳叢。

聚散苦匆匆，此恨無窮。今年花勝去年紅，可惜明年花更好，知與誰同？
                       

{{詞牌}}
[[Category:词牌|Category:词牌]]