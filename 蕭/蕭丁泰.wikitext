'''蕭丁泰'''（{{bd|？||？|catIdx=}}），字'''吉甫'''，号'''大茹'''，[[湖廣|湖廣]][[承天府|承天府]][[汉阳县|汉阳县]]人，[[明朝|明朝]]政治人物。

== 生平 ==
少从父读书京师，为[[顾宪成|顾宪成]]所赏重。万历二十八年（1600年）庚子科湖廣乡试舉人，二十九年（1601年）聯捷辛丑科進士，初授[[行人司|行人司]][[行人|行人]]，三十七年奉使册封淮府金华王戴塨长子翊铕为金华王，夫人江氏为金华王妃。擢兵部主事，四十年七月典陜西壬子科乡试。歴兵部郎中、浙江参政、陕西关南道按察使<ref>《明神宗显皇帝实录卷之五百九十》：万历四十八年正月甲午，升浙江参政萧丁泰为陕西按察使，饶州知府吴瑞徵为河南副使。</ref>、山西右布政使<ref>《明熹宗悊皇帝实录卷之二十二》：天启二年五月，升陕西关南道按察使萧丁泰为山西布政使司右布政，云南按察司按察使阎溥为本省布政使司右布政。</ref>、陜西左布政使，时[[魏忠贤|魏忠贤]]柄政，罗织清流，丁泰廉正无援，乃谢官归。崇祯初起用，歴四省六任藩伯<ref>《崇祯长编卷之五十五》：崇祯四年闰十一月乙巳，升陕西右布政使萧丁泰为本省左布政使。</ref><ref>《崇祯长编卷之六十四》：崇祯五年十月，调陕西右布政使萧丁泰为山西左布政使。</ref>，丰财节用，支给边储，皆得要领。晩任黔藩，值水西叛，与总督[[朱燮元|朱燮元]]调兵食，议剿抚，以劳瘁殁，燮元为特请祭恤。子萧骧彦，字千里，天啓丁卯拔贡，考授通判，崇祯丁丑省亲于黔，总制朱燮元见之，伟其材干，以将材题请改授游击，从都督范廷弼讨苗仲阿秀等，计擒之，升参将。屡立战功，加副总兵，镇守六广河。升贵州总兵，都督佥事，卒于官。孫萧企昭，字文超，顺治丁酉副榜，入太学，著有《燕台制义》<ref>《湖廣通志》</ref>。

== 家族 ==
祖萧逵，以明经知[[泰安州|泰安州]]。父[[萧良有|萧良有]]，國子監祭酒；长子。

==参考文献==
{{reflist}}

{{萬曆二十九年辛丑科殿試金榜}}

{{Authority control}}

{{DEFAULTSORT:}}
[[Category:蕭姓|D]]
[[Category:汉阳人|Category:汉阳人]]
[[Category:萬曆二十八年庚子科舉人|Category:萬曆二十八年庚子科舉人]]
[[Category:明朝行人司行人|Category:明朝行人司行人]]
[[Category:明朝兵部主事|Category:明朝兵部主事]]
[[Category:明朝兵部郎中|Category:明朝兵部郎中]]
[[Category:明朝浙江布政使司參政|Category:明朝浙江布政使司參政]]
[[Category:明朝陕西按察使|Category:明朝陕西按察使]]
[[Category:明朝陕西布政使|Category:明朝陕西布政使]]
[[Category:明朝山西布政使|Category:明朝山西布政使]]
[[Category:明朝贵州布政使|Category:明朝贵州布政使]]
[[Category:明朝鄉試考官|Category:明朝鄉試考官]]