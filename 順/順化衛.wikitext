'''順化衛'''是明代的一個[[衛所|衛所]]。衛指揮正三品。
== 沿革 ==
* 永樂五年十一月丙寅，設[[交阯|交阯]]順化衛<ref>「丙寅，設交阯三江、清化、乂安、新平、順化五衛及演州、南靖二守禦千戶所」《大明太宗文皇帝實錄》卷七十三永樂五年十一月辛亥朔</ref>。
* 永樂十二年六月庚戌，置交阯順化衛<ref>「庚戌是日，置交阯乂安、新平、順化三衛，演州守禦千戶所、乂安衛、南靖守禦千戶所」《大明太宗文皇帝實錄》卷一百五十二永樂十二年六月壬寅朔</ref>。
* 永樂十二年九月丙子，置交阯順化衛[[經歷司|經歷司]]經歷<ref>「丙子，置交阯乂安、新平、順化三衛經歷司經歷，演州、南靖二守禦千戶所吏目」《大明太宗文皇帝實錄》卷一百五十五永樂十二年九月辛未朔</ref>。
* 永樂十五年六月丁酉，交阯[[順州_(交阯)|順州]]人黎核、潘強等作亂，都督朱廣領軍剿，[[交州右衛|交州右衛]]指揮同知譚公政、順化衛指揮僉事吳葵等各以兵會殺，剿平之<ref>「丁酉，交阯總兵官豐城侯李彬言：交阯順州人黎核、潘強及土官[[同知|同知]]陳可論、[[判官|判官]]阮昭、[[主簿|主簿]]范馬緩、[[千戶|千戶]]陳惱、百戶陳吾儕、[[南靈州|南靈州]]判官阮擬、[[左平縣|左平縣]]知縣范伯高、[[縣丞|縣丞]]武萬、百戶陳巴律等作亂，焚二州城柵廨舍，殺官吏，僭稱名號，有眾千余人。即令都督朱廣領軍剿之，而[[交州中衛|交州中衛]]指揮同知黃振、交州右衛指揮同知譚公政、順化衛指揮僉事吳葵、[[新平衛|新平衛]]指揮僉事潘勤等各以兵會殺，黎核於陣及其逆党五百余人生擒，潘強、陳可論、阮昭、范馬緩、范伯高、武萬等皆按法誅之，阮擬、陳巴律等以餘眾遁，已督諸將追捕。上嘉之，敕彬具將士功狀以聞，又令自今土官土人能宣力效勞者，即上其功，以行升賞，核之亂也，順州守備土官指揮同知叚公丁、陳思齊死之，公丁、思齊皆交阯[[南策州|南策州]]人，效順從征，王師擒黎季犛父子，平簡定陳季擴等，皆與有勞，公丁累官至[[交州左衛|交州左衛]]指揮同知，思齊為交州右衛指揮同知，俱守順州，賊變起倉卒，公丁等力戰死之。」《大明太宗文皇帝實錄》卷一百九十永樂十五年六月乙酉朔</ref>。夏四月甲辰，賜敕褒諭陞[[交州右衛|交州右衛]]指揮同知譚公政為順化衛指揮使，賞鈔三百錠彩幣四表裏；吳葵順化衛指揮同知，賞鈔二百錠、彩幣三表裏<ref>《大明太宗文皇帝實錄》卷一百九十九永樂十六年夏四月辛巳朔</ref>。
* 永樂十九年夏五月庚寅，議屯田分數，順化官軍三分屯田、七分備征守；土軍六分屯田、四分備征調，屯軍每人歲徵稻穀十八石<ref>「庚寅交阯總兵官豐城侯李彬言：交阯新附，其地荒遠，不以通饋運，乞依各都司衛所例，分軍屯田，以供糧餉，約一分為率，度地險易量事緩急，以為屯守徵調之多寡，其各衛土軍雖隸兵籍，然攻戰之際，心持兩端，往往不得其死力，今議屯田分數，土軍居多，官軍居少，其交州左、右、中、前及鎮夷、昌江、清化七衛官軍以一分屯田、九分備征守，土軍七軍屯田、三分備徵調；交州後衛、三江衛、市橋千戶所官軍二分屯田、八分備征守，土軍八分屯田、二分備徵調，屯田每人歲徵稻穀三十五石；乂安新平順化三衛官軍三分屯田、七分備征守，土軍六分屯田、四分備征調，演州、南靖、新安三千戶所官軍全不屯田，土軍三分屯田、七分備徵調，屯軍每人歲徵稻穀十八石。從之」《大明太宗文皇帝實錄》卷二百三十七永樂十九年夏五月壬戌朔</ref>。
* 永樂二十一年秋七月丙午，交阯順化衛近因河水暴漲，漂沒府衛等衙門，壞城垣百四十餘丈，決堤岸一百餘丈，發軍民修治<ref>「丙午，工部言：交阯順化衛近因河水暴漲，漂沒府衛等衙門，壞城垣百四十餘丈，決堤岸一百餘丈，請發軍民修治  皇太子從之」《大明太宗文皇帝實錄》卷二百六十一永樂二十一年秋七月己卯朔</ref>。

==參見==
*[[明朝都司衛所列表|明朝都司衛所列表]]

==參考文獻==
{{Reflist}}
{{交阯承宣布政使司行政區劃}}
{{明朝行政區劃|nocat}}
[[Category:明朝衛所|交阯]]