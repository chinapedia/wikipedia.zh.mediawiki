'''順敬太后'''（{{lang|ko|순경태후}}，{{bd|1222年||1237年|catIdx=K}}），[[金氏|金氏]]，[[慶州|慶州]]人，莊翼公[[金若先|金若先]]之女。<ref name= "gls">《[[高麗史|高麗史]]88卷-列傳1-后妃1》，[[郑麟趾|郑麟趾]]</ref>

[[高麗高宗|高麗高宗]]二十二年（1235年）被封為[[太子妃|太子妃]]，次年，生[[忠烈王|忠烈王]]。高宗二十四年（1237年）七月二十九日去世，得年16歲（虛歲）<ref>〈東宮妃主哀冊文〉稱她「…二七來嬪，二八迺去。…」</ref>，號'''敬穆賢妃'''。[[高麗元宗|高麗元宗]]三年（1262年）追封爲'''靜順王后'''。忠烈王卽位，追尊為'''順敬太后'''。[[忠宣王|忠宣王]]二年[[元武宗|元武宗]]降制追封高麗王妃。<ref name= "gls" />

== 家族 ==
* 曾祖父：[[金鳳毛|金鳳毛]]
* 曾外祖父：[[崔忠獻|崔忠獻]]
** 祖父：[[金台瑞|金台瑞]]
** 外祖父：[[崔瑀|崔瑀]]
*** 父：[[金若先|金若先]]
**** 夫：[[高丽元宗|高丽元宗]]
***** 子：[[忠烈王|忠烈王]]
****兄弟：金敉
***叔父：[[金慶孫|金慶孫]]
****堂弟：金琿
*** 舅父：[[崔沆|崔沆]]

==東宮妃主諡冊文<ref name= "dms">東文選·28卷</ref>==
維大歲丁酉十月朔己卯初七日乙酉。王若曰。天﻿不畀年。愴矣英靈之奄逝。諡能成德。欲其芳迹之﻿丕掦。咨爾敬穆賢妃金氏。千年故國之王孫。三葉﻿功臣之侯閥。夙將婉孌。升配元良。謂成內助之功。﻿增耀重暉之德。何遽嬰於危頓。曾不假於須臾。脫﻿可挽牽。奈此迫忽。始來兮猶月未滿。倐往兮如花﻿易凋。不圖至斯。何嗟及矣。噫閱世猶無幾歲。况入﻿宮纔及數年。旣得生男之祥。尋臻誕女之慶。凡事大早。惟朕自疑。果於乃齡。而有斯故。嗚呼。禮莫爲﻿重。宜豐送往之儀。行所由生。將擧易名之典。今遣﻿太尉具官某，大常卿具官某等。備禮冊命贈諡曰﻿某。汗青筠而灑翰。代彤管之流輝。二字之稱。萬世﻿之美。貞魂如在。懿冊是膺。嗚呼哀哉。

==東宮妃主哀冊文<ref name= "dms" />==
維大歲丁酉七月二十九日戊寅。敬穆賢妃金氏。﻿感疾薨于社堂里之私舍。卽移殯于京南之本弟。﻿越十月初七日乙酉。葬于嘉陵。禮也。龜兆叶時。鷖﻿軒戒道。捨爾金屋。卽于松阡。禮視后儀。光生國路。念儲闈之摽擗。增予志之痛悲。何以寵之。唯此詞﻿耳。其詞曰。天降金櫃。慶源肇啓。的脉相承。爾則其﻿裔。外家維何。世誓帶礪。積善所鍾。流芳不替。婉婉﻿淑媛。柔順且惠。如蘭之秀。如玉之麗。儷體元儲。符﻿會神契。謂宜承家。而克永世。云何不祿。倐然長逝。﻿二七來嬪。二八迺去。其閒相距。能有幾許。一刹那﻿頃。哀榮皆備。亦旣爲國。篤生繼嗣。孰又擠之。奄忽﻿至此。噫。要其賢德。人天一揆。帝豈有命。遽迫致耶。嗚呼哀哉。行色不停。壽原漸邇。聽嘶挽其齊揚。望﻿搖旌其曷指。風淒切兮相哀音。煙慘澹兮增愁思。吁可言哉。從此邈矣。伊朕之痛如玆。元子之志何似。嗚呼哀哉。

== 參考資料 ==
<div class="references-small">
<references></references>
</div>

{{高麗王后}}
[[Category:金姓|Category:金姓]]
[[Category:高麗王朝后妃|Category:高麗王朝后妃]]
[[Category:高麗王朝太子妃|Category:高麗王朝太子妃]]
[[Category:高麗追封王后|Category:高麗追封王后]]
[[Category:高麗王太后|Category:高麗王太后]]