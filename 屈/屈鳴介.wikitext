{{明清人物信息框
| 姓名 =  屈鳴介
| 圖片名稱= 
| 圖片大小 = 220px
| 圖片說明 = 
| 最高職務 =浙江[[昌化縣_(浙江)|昌化縣]]知縣
| 國家 = 大清
| 爵位 =
| 籍貫 = [[四川|四川]][[鄰水縣|鄰水縣]]
| 字號 = 
| 諡號 = 
| 出生日期 = 
| 出生地點 =
| 逝世日期 = 嘉慶十五年八月二十五日
| 逝世地點 = 
| 府邸 =
| 墓葬 = 
| 配偶 = 
| 親屬 = 曾祖、祖、父，母
| 出身 = 
* 覃恩[[明經|明經]]（[[恩貢|恩貢]]）
| 經歷 = 
| 著作 = 
* 修七孔溪橋碑記<ref>「修七孔溪橋碑記，貢生屈鳴介。嘗聞，地之創興也，必待乎時。時未至，雖經營惨淡，徒勞罔功；時旣至，人自隨之，天自應之，即極之勢處艱危，而亦不能中阻。予於斯橋决之。溪介治西百餘里，東北兩川要津也。泝流而上不百步，舊有亭橋，創自雍正八年，歷今五十載，兩岸鵲木摧折殆甚，雖爾時猶便行人，而勢則幾危矣。先年，予父志切創修，已經募化，因有所阻而即詘然中止。非怠於圖終，蓋以時之有利、有不利也。甲午春正，予父已作古矣，而斯橋之創修，遂無有計及者，予亦累於家窘，而惟徐以俟之。丁酉冬，予赴秋闈返，巴邑老僧字若凡，與先父同庚友，謂予曰：“汝父欲建此橋不果，汝當倡修，以慰親志。予年邁，不能董厥事，願捐百餘金以助之。”越翼日，予表兄艾君敬文亦復云然，不惟樂捐若干金，且直任倡化，以成厥果。商諸遠邇親友，亦皆鼓舞樂從，不禁欣然曰：“時至矣，可無疑矣。觀人事，可以决天心矣。”於是約集羅君廷献、歐陽君彩璠、蕭君學恒、譚君萬清等，修引募化。匝月詳核簿數，已得千餘金，旋即命匠鳩工。斯橋聿興，非時旣至、而人自隨天自應乎？雖當戊戌旱魃爲虐，己亥斗米二兩餘金，而預備有資，亦不爲患。非時旣至、即極之勢處艱危，而亦不能阻乎？况久沐聖朝深仁厚澤，民間充裕蓋藏，樂捐金貲者，並不形其慳吝也。先儒云，“識時務者，謂之俊傑”，予豈敢謂有達觀之識，特於斯橋會逢其適也。今而知世事之時未至，不可强爲求，時旣至，不可怠以棄也如是夫。時哉，時哉。」，道光15《鄰水縣志》</ref>
*
*
}}
'''屈鳴介'''（{{bd|1751年||1810年|9月23日|catIdx=}}），字'''美才'''，號'''健{{僻字|𤲅|上“共”下“-{电}-”}}'''，[[四川|四川]][[鄰水縣|鄰水縣]]豐樂里人，[[清代|清代]]政治人物。曾任浙江[[昌化縣|昌化縣]]知縣。

== 生平 ==
* 乾隆五十五年庚戌，覃恩[[明經|明經]]（[[恩貢|恩貢]]）署[[越嶲廳|越嶲廳]]教授，曾代辦通判。
* 乾隆五十八年遵例捐教諭，加捐分發試用
* 乾隆五十九年五月選<ref>「復設教諭：屈鳴介，隣水人，恩貢。五十九年五月選。」，（嘉慶六年夏）《縉紳全書》</ref>，十二月初七日到任[[長壽縣|長壽縣]]敎諭，嘉慶二年教匪陷城，帮辦縣事<ref>「屈鳴介，五十九年任，鄰水貢生，嘉慶二年教匪陷城，縣令逃去，典史張遇害，大憲令公暫權兩印，人賴以安」，《長壽縣志》卷六教諭</ref><ref>「章潮，乾隆五十八年任，天津人。嘉慶二年，教匪王三槐攻城，把總夏繼光戰没，城已習猶率家人拒之獄門前，力屈被執，賊剖腹死。恩予優卹。按舊志並無典史章潮名，僅於敎諭屈鳴介下注曰：典史張遇害。章誤作張，蓋傳聞異辭也。今據《府志》補入。」，（民國）《長壽縣志》卷五</ref>，嘉慶五年修補長壽縣新城<ref>「《長夀縣新城記》：嘉慶元年，楚北奸民倡為邪教，羣作不靖，蔓延秦蜀，所至焚掠。川東重慶屬邑曰長夀，舊無城郭。三年冬，賊氛入境，公私廨舍，一時俱燼。積粟燬于高廪，罪人逸于圜扉，邑人流亡，婦子無歸。四年三月，余自翰林出守重慶。竊維設險守國，古皇所訓。重門待暴，非城何恃？爰于下車之始，遄臻兹境，周覽原隰，相度厥基，舊治瀕江，不可營建。其迤北五六里，地名銅鼓坎，有故明廢城，其阯尚在。前臨斗崕，後擁重岡，表裏鞏固，實為形勝。廼繪圖貼説，請命大府。會戎務方，度支不給，事不果行。四年十二月，武進余君鈺來宰是邦，謁府之日，余首以此事相屬。君至縣，期會邑人，爰究爰度，富者輸財，貧者力役，衆情翕然，踴躍子來。廼鳩工庀材，是版是築，周垣既繚，岑樓斯峙，四門洞開，百堵皆興。始事于嘉慶五年七月，至七年三月訖工。城周一千六十丈，所用工料銀二萬九千九百兩有奇。工既竣，都人士請為文以紀其事。余維百姓可與圖成，難與慮始。今兹邑人鼛鼓無煩，金湯斯建，風俗知方，于斯可徵。是役也，余雖倡其説，而余君實成其事。教諭屈鳴介、典史吕顯崧共襄斯役，夙夜盡瘁，功皆足多，均當署名，以示方來。紳衿耆老與有勞者，另石題名，共垂不朽。」，《獨學廬稿》二稿卷中</ref>。
* 嘉慶六年，年五十一歲，陸年俸滿，保舉知縣<ref>「題報教諭俸滿稱職照例保題。都察院右都御史總督四川等處地方軍務兼理糧餉管巡撫事二品頂戴臣[[勒保|勒保]]謹題為慎重教職以勷文治事。該臣看得教官陸年俸滿。如果能勸誨士子完糧息訟。才具可觀。堪應民社者。例得保送引見。茲據布政使[[楊揆|楊揆]]詳長壽縣教諭屈鳴介，年伍拾壹歲，係順慶府隣水縣人，由恩貢生於乾隆伍拾捌年遵例捐教諭，加捐分發試用。選授今職。於乾隆伍拾玖年拾貳月初柒日到任，今自到任之日起扣至嘉慶伍年拾貳月初柒日初次陸年俸滿。該員才具穩練。辦事出力。約束士子。並無抗糧興訟等事。任內亦無參罰案件。詳請保題前來。臣覆查屈鳴介年富才優。留心吏治。與保題之例相符，臣謹會同學政臣[[陳希曾|陳希曾]]合詞具題請旨」。嘉慶6年5月12日。內閣大庫檔案062172-001</ref>。
* 嘉慶九年十二月，籤分[[浙江|浙江]][[昌化县_(浙江省)|昌化縣]]知縣<ref>「屈鳴介，隣水人，貢生，十年任」，（道光）《昌化縣志》卷九</ref>，曾任[[新城縣|新城縣]]知縣，在任六年因染患痢疾醫藥無效於嘉慶十五年八月二十五日在任病故於官署<ref>「貼黃：兵部侍郎兼都察院右副都御史巡撫浙江等處地方提督軍務臣[[蔣攸銛|蔣攸銛]]謹題為報明病故事，該臣看得昌化縣知縣屈鳴介係四川潾水縣人，由恩貢遵川運例加捐教職，選授重慶府長壽縣教諭，俸滿保薦赴部候選籤掣今職，嘉慶拾年肆月拾伍日到任，茲因染患痢疾醫藥無效，于嘉慶拾伍年捌月貳拾伍日在任病故，據布政使[[穆克登佈|穆克登佈]]查明詳報前來，相應題報，所遺昌化縣知縣員缺係簡缺，浙江省見有應補人員容臣遴員另行請補，合並陳明，謹具題聞。事由:題報昌化縣知縣屈鳴介因染患痢疾醫藥無效于嘉慶十五年八月二十五日在任病故」， 中央研究院歷史語言研究所登錄號:005192-001</ref>，狀元[[石韞玉|石韞玉]]贈以聨曰“曽聽絃歌傳蜀道，長留俎豆在桐鄉”，額曰“古之循吏”<ref>「屈鳴介，字美才，號健𤲅，邑西豐樂里人，性嗜學，爲人品行端方，言動不苟，鄉闈屡薦不售，遂絕意進取。家貧敎讀三十餘年，鄰巴長各邑出其門者甚衆，好倡義舉，曽督修七孔溪橋，約費千金。后以乾隆庚戌覃恩明經署越嶲廳教授，上委代辦廳篆數月，士民愛戴，臨行跪道餞送。乙夘選授長壽縣敎諭，時敎匪滋擾，士民築寨懼違功令，公以利禦寇不利爲寇，言於邑令，勸士民築寨堵禦，及匪賊破城，武弁典史陣亡，邑令逃去，公一人率領士民退處江之南岸，撫綏難民，權辦知縣事半月，邑中得保生全，上嘉其才，即札委帮辦縣事兩載餘。題陞浙江昌化縣令，在任六年，緩刑薄賦，散賑恤，災民頌仁廉，以病卒於官署，哀動一邑，宦槖蕭然，士民助其喪資，號泣扶櫬送出邑境，江右修纂𤥨堂石公（石韞玉）贈以聨曰“曽聽絃歌傳蜀道，長留俎豆在桐鄉”額曰“古之循吏”」 道光元年《鄰水縣志》卷三 人物 第8頁</ref><ref>「屈鳴介，字美才，號健菴。乾隆庚戌貢生，長壽縣敎諭。嘉慶二年，敎匪王三楌攻城，鳴介率衆殺退賊黨，以軍功題升浙江昌化縣知縣。通達治懿，甚得民心。解組歸，儉素自持，鄕閭重之。」，（嘉慶）《四川通志》卷百五十三</ref>。

==參考文獻==
{{reflist}}
[[Category:鄰水人|Category:鄰水人]]
[[Category:清朝越嶲廳教授|Category:清朝越嶲廳教授]]
[[Category:清朝長壽縣教諭|Category:清朝長壽縣教諭]]
[[Category:清朝浙江昌化縣知縣|Category:清朝浙江昌化縣知縣]]
[[Category:清朝浙江新城縣知縣|Category:清朝浙江新城縣知縣]]
[[Category:清朝越嶲廳通判|Category:清朝越嶲廳通判]]