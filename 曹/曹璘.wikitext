'''曹璘'''，字'''廷暉'''，[[襄陽|襄陽]]人。[[明朝|明朝]]官員、[[進士|進士]]出身。

早年出身國子生，后进湖廣鄉試第六十七名。[[成化|成化]]十四年（1478年），參加戊戌科[[會試|會試]]，得[[貢士|貢士]]第二百二十六名。[[殿試|殿試]]登[[進士|進士]]第三甲第六名，授行人，后改為[[監察御史|監察御史]]。

明孝宗弘治初年，連續上奏，御史曹璘請削[[萬貞兒|萬貴妃]]的諡號<ref>明史/卷一一三</ref>。後出按廣東，在廣東新會拜訪[[陳獻章|陳獻章]]，為其言論所服，隨後辭職回鄉，在山中讀書，三十年不入城市<ref>（清）[[張廷玉|張廷玉]]等，《[[明史|明史]]（中華書局點校本）》（卷180）：“曹璘，字廷暉，襄陽人。成化十四年進士。授行人。久之，選授御史。孝宗嗣位，疏言：「梓宮發引，陛下宜衰绖杖履送至大明門外，拜哭而別，率宮中行三年喪。貴妃萬氏有罪，宜告於先帝，削其謚，遷葬他所。」帝納其奏，而戒勿言貴妃事。頃之，請進用王恕等諸大臣，復先朝言事-{于}-大節等諸臣官，放遣宮中怨女，罷撤監督京營及鎮守四方太監。又言：「梁芳以指揮袁輅獻地建寺，請令襲廣平侯爵。以數畝地得侯，勛臣誰不解體，宜亟為革罷。」疏奏，帝頗采焉。弘治元年七月上言：「近日星隕地震，金木二星晝現，雷擊禁門，皇陵雨雹，南京內園災，狂夫叫閽，景寧白氣飛騰，而陛下不深求致咎之由，以盡弭災之實。經筵雖御，徒為具文。方舉輒休，暫行遽罷，所謂『一日暴之，十日寒之』者。願日御講殿與儒臣論議，罷斥大學士劉吉等，以消天變。臣昨冬曾請陛下墨衰視政，今每遘節序，輒漸御黃袞，從官朱緋。三年之間，為日有幾，宜但御淺服。且陛下方諒陰，少監郭鏞乃請選妃嬪。雖拒勿納，鏞猶任用，何以解臣民疑。祖宗嚴自宮之禁，今此曹-{干}-進紛紜，當論罪。朝廷特設書堂，令翰林官教習內使，本非高皇帝制。詞臣多夤緣以-{干}-進，而內官亦且假儒術以文奸，宜速罷之。諸邊有警，輒命京軍北征，此輩驕惰久，不足用。乞自今勿遣，而以出師之費賞邊軍。」帝得疏，不喜，降旨譙讓。已，出按廣東，訪陳獻章於新會，服其言論，遂引疾歸。居山中讀書，三十年不入城市。”</ref>。

曾祖父[[曹益|曹益]]。祖父[[曹譽|曹譽]]，曾任奉祠副。父亲[[曹京|曹京]]<ref>《天一阁藏明代科举录选刊·登科录》（《成化十四年戊戌科殿試金榜》）</ref>。

==参考文献==
{{wikisource|明史/卷180}}
{{Reflist}}
{{明朝人物小作品}}
{{成化十四年戊戌科殿試金榜}}

[[Category:明朝監察御史|Category:明朝監察御史]]
[[Category:明朝行人司行人|Category:明朝行人司行人]]