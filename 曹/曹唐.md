'''曹唐'''，字堯賓，[[唐朝|唐朝]][[桂州|桂州]]（今[[廣西|廣西]][[桂林|桂林]]）人。

早年是一名[[道士|道士]]，工於文章诗賦，後還俗。善作《[[游仙詩|游仙詩]]》逾百首，人稱“游仙”。<ref>《太平廣記》卷第二百五十六《嘲誚》四“唐進士曹唐《游仙詩》，才情縹緲，岳陽守李遠每吟其詩而思其人。一日，曹往謁之，李倒屣而迎。曹儀質充偉，李戲之曰：‘昔者未見標儀，將謂可乘鸞鶴。此際拜見，安知壯水牛亦恐不胜其載！’時人聞而笑之。世謂渾詩遠賦，不如不作。非言其無才藻，鄙其無教化也。”</ref>進士久不第，後擔任[[容州|容州]]、[[邵州|邵州]]、[[池州|池州]]諸府從事。<ref>《[[全唐詩|全唐詩]]》卷六四〇:“曹唐,字堯賓。桂州人。初爲道士,後舉進士不第。咸通中，累爲使府從事。”《[[全唐詩|全唐詩]]》卷六四〇有曹唐《奉送嚴大夫再領容府二首》，嚴大夫即容州刺史[[嚴公素|嚴公素]]，可見曹唐曾擔任容州從事；曹唐又有《長安客舍釵邵唆曹宴寄永州蕭使君五首》，蕭使君即邵州刺史[[蕭格|蕭格]]；曹唐亦有《望九華寄池陽杜員外》，杜員外即池州刺史[[杜牧|杜牧]]。</ref>[[大和|大和]]年間進士及第，曾官[[起居舍人|起居舍人]]。<ref>《都仙志》卷下《題詠》-{云}-：“運使、起居舍人曹唐二首。”</ref>因暴疾卒于家。<ref>《五代史补》卷一：“曹唐，柳州人。少好道，为大小《游仙诗》各百篇，又著《紫府玄珠》一卷，皆叙三清十极纪胜之事。其《游仙》之句，则有《汉武帝宴西王母》诗云：‘花影暗回三殿月，树声深锁九门霜。’又云：‘树底有天春寂寂，人闲无路月茫茫。’皆为士林所称。其后游信州，馆于开元寺三学院。一旦卧疾，众僧忽见二青衣缓步而至，且四向顾视，相谓曰：‘只此便是，树底有天春寂寂，人闲无路月茫茫。’言讫，直入唐之卧室。众僧惊异，亦随之而入，逾阈而青衣不复见，但见唐已殂矣。先是，唐与罗隐相遇，隐有《题牡丹》诗云：‘若教解语应倾国，任是无情亦动人。’唐因戏隐曰：‘此非赋壮丹，乃题女子障耳。’隐应声曰：‘犹胜足下鬼诗。’唐曰：‘其词安在？’隐曰：‘只“树底有天春寂寂，人闲无路月茫茫”，得非鬼诗？’唐无言以对。至是青衣亦援引此句，而唐寻卒，则隐之言岂偶然哉！”</ref>《[[全唐诗|全唐诗]]》录其《小游仙》诗九十七首，而《大游仙》存十七首。

==注釋==
{{reflist|2}}
==參考書目==
* 《[[唐才子传|唐才子传]]》卷八
[[category:唐朝詩人|T]]
[[Category:桂林人|Category:桂林人]]
[[Category:唐朝道士|Category:唐朝道士]]
[[Category:唐朝進士|Category:唐朝進士]]
[[Category:唐朝官员|Category:唐朝官员]]