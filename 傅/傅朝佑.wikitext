'''傅朝佑'''（{{bd|？年||1637年||Fu}}），字'''右君'''，江西[[臨川|臨川]]人，[[明朝|明朝]]末年官员。

==生平==
[[萬曆|萬曆]]四十年（1612年）壬子科江西鄉試解元，師從[[鄒元標|鄒元標]]。[[天啟|天啟]]二年（1622年）壬戌科進士，授中書舍人，[[崇禎|崇禎]]三年（1630年）庚午選兵科[[給事中|給事中]]，陞刑科。崇禎十年（1637年）因諫言革職下獄，廷杖六十，傷重卒。<ref>《明季北略》：傅朝祐，字右君，江西臨川人。萬曆壬子解元，天啟壬戌進士，授中書，庚午選兵科給事中，陞刑科。丁丑以諫言革職，下獄賜杖卒。當給事中章正宸以劾王應熊下獄，莊鼇獻以言時弊降黜，朝佑申救曰：「皇上之逮二臣，不啻風雷之振秋籜，視之若輕；而舉朝見逮二臣，不啻霜雪之損嘉禾，關係特重。」又劾太監王坤並咎首輔-{云}-。</ref><ref>《明史·列傳258卷》6663-6665：傅朝佑，字右君，臨川人。有孝行。萬曆中舉鄉試第一，師事鄒元標。天啟二年成進士，授中書舍人。<br>崇禎三年考選給事中。永平初復，列上善後七事。帝採納之，補授兵科。明年八月疏劾首輔周延儒：「以機械變詐之心，運刑名督責之術。見佞則加之膝，結袁弘勛、張道濬為腹心；遇賢則墜之淵，擯錢象坤、劉宗周於草莽。傾陷正士，加之極刑，曰『上意不測也』。攘竊明旨，播諸朝右，曰『吾意固然也』。皇上因旱求言，則恐其揚己過，故削言官以立威；皇上慎密兵機，則欲其箝人口，故挫直臣以怵眾。往時糾其罪惡者盡遭斥逐，而親知鄉曲遍列要津。大臣之道固如是乎？」忤旨切責。<br>屢遷工科左給事中，陳當務十二事：一納諫，二恤民，三擇相，四勿以內批用輔臣，五勿使中官司彈劾，六勿令法外加濫刑，七止緹騎，八停內操，九抑武臣驕玩，十廣起廢，十一敕有司修城積粟，十二講聖諭六條。出封益藩，事竣還里。<br>九年即家進刑科都給事中。還朝愆期，為給事中陳啟新所劾，貶秩調外。未行，疏論溫體仁六大罪。略言：陛下當邊警時，特簡體仁入閣。體仁乃不以道事君，而務刑名。窺陛下意在振作，彼則借以快恩仇；窺陛下治尚精明，彼則託以張威福。此謂得罪於天子。鳳陽、昌平鍾靈之地，體仁曾無未雨綢繆，兩地失守，陵寢震驚。此謂得罪於祖宗。燮理職在三公。體仁為相，日月交蝕，星辰失行，風霾迭見，四方告災，歲比不登，地震河決，城陷井枯，曾莫之懲，則日尋恩怨，圖報睚眦。此謂得罪於天地。強敵內逼，大盜四起，高麗旦暮且陷。體仁冒賞冒廕，中外解體因之。此謂得罪於封疆。體仁子見屏於復社諸生，募人糾彈，株連不已。且七年又議裁減茂才，國家三百年取士之經，一旦壞於體仁之手。此謂得罪於聖賢。同生天地，誰無本心，體仁自有肺腸，偏欲殘害忠良。祇今文武臣僚，幾數百人，駢首囹圄，天良盡喪。此謂得罪於心性。
夫人主之辨姦在明，而人主之去姦在斷。伏願陛下大施明斷，速去體仁。毋以天變為不足畏，毋以人言為不足恤，毋以羣小之逢迎為必可任，毋以一己之精明為必可恃。大赦天下，除苛政，庶倒懸可解，太平可致。
帝怒，除名，下吏按治。踰月，體仁亦罷。<br>中官杜勳雅重朝佑，令其上疏請罪，而己從中主之，可復故官，朝佑不應。十一年冬，國事益棘，獲罪者益眾，獄幾滿。朝佑乃從獄中上書，請寬恤，語過激。會有邊警，未報也。明年春，責以顛倒賢奸，恣意訕侮，廷杖六十，創重而卒。<br>當時臺省競言事，言不中多獲譴。章正宸、莊鼇獻、李汝璨之徒好直諫，朝佑嘗疏稱之。</ref>

== 参考文献 ==
{{Reflist}}

{{-}}
{{天啓二年壬戌科殿試金榜}}

{{Authority control}}

{{DEFAULTSORT:Fu傅}}
[[Category:傅姓|Chao]]
[[Category:臨川人|Category:臨川人]]
[[Category:萬曆四十年壬子科舉人|Category:萬曆四十年壬子科舉人]]
[[Category:明朝江西鄉試解元|Category:明朝江西鄉試解元]]
[[Category:明朝給事中|Category:明朝給事中]]
[[Category:明朝中書舍人|Category:明朝中書舍人]]
[[Category:明朝被殺害人物|Category:明朝被殺害人物]]