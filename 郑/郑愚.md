'''郑愚'''，[[唐朝|唐朝]][[番禺|番禺]]人。<ref>《[[太平廣記|太平廣記]]》卷二六五“崔昭符”條出《[[玉泉子|玉泉子]]》稱“南海鄭愚”。《[[北夢瑣言|北夢瑣言]]》卷三: “唐鄭愚尚書，廣州人。”《[[万姓统谱|万姓统谱]]》卷一O七则云：“郑愚，清河人。”</ref>

生卒年不詳。家世殷富，[[開成|開成]]二年[[進士|進士]]，授[[校書郎|校書郎]]。<ref>日本藏嘉靖《香山縣志》卷六《科貢表》進士科唐代: “鄭愚，開成二年。”又《人物》: “鄭愚，唐時人，家世殷富。... ...開成二年，進士擢第，釋褐秘書省校書郎。”</ref>[[咸通|咸通]]初年，为[[商州|商州]][[刺史|刺史]]，表[[陆希声|陆希声]]为幕僚。二年，授官[[桂管觀察使|桂管觀察使]]，三年改[[岭南西道节度使|岭南西道节度使]]。<ref>《粤大记》卷一七载：咸通三年“岭南西道节度使蔡京苛惨淫刑，为邕州军士所逐，诏以愚代之。”《[[文苑英華|文苑英華]]》卷四五三與《[[全唐文|全唐文]]》卷八六皆錄《授鄭愚嶺南節度使制》有“某官鄭愚……可守邕州刺史、兼御史大夫，充嶺南西道節度觀察處置等使。”又《[[资治通鉴|资治通鉴]]》卷第二百五十：“岭南东道节度使韦宙奏：‘蛮寇必向邕州，若不先保护，遽欲远征，恐蛮于后乘虚扼绝饷道。’乃敕蔡袭屯海门，郑愚分兵备御。”</ref>八年任[[礼部|礼部]][[侍郎|侍郎]]，<ref>《粤大记》卷一七：“会南诏入寇安南，都护蔡袭告急，敕发荆南、湖南西道兵二千，桂管义征子弟三千，诣邕州受愚节度。而岭南东道又奏蛮兵必向邕州，宜先保护，未可驰赴。乃敕愚分兵备御，而所发诸道兵竞不进。袭又奏求益兵。愚支捍半载，邕州得免无虞。……承训上言愚在镇善守御状，朝廷于是始知愚之功，即召为礼部侍郎。”</ref>知贡举，曾提拔[[皮日休|皮日休]]。<ref>《[[北夢瑣言|北夢瑣言]]》卷二〈皮日休獻書〉載：“日休先字逸少，後字襲美，襄陽竟陵人也。業文，隱鹿門山，號醉吟先生，竊比大聖。榜未及第，禮部侍郎鄭愚以其貌不揚，戲之曰：‘子之才學甚富，如一目何？’休對曰：‘侍郎不可以一目廢二目。’謂不以人廢言也。舉子咸推伏之。官至國子博士。寓蘇州，與陸龜蒙為文友。”</ref>咸通九年出京为[[岭南东道节度使|岭南东道节度使]]。[[中和|中和]]年間，[[黄巢之亂|黄巢之亂]]平定，出镇[[南海|南海]]，<ref>《粤大记》卷一七载：“黄巢平后，广州残破，僖宗中和初命愚出镇南海。”</ref>终官[[尚书左仆射|尚书左仆射]]。有《郑愚集》，早佚。<ref>道光《广东通志》卷一九五《艺文略》七著录《郑愚集》云：“见《遂初堂书目》，今佚。”</ref>

==注釋==
{{reflist|2}}

{{DEFAULTSORT:Z}}
[[category:郑姓|category:郑姓]]
[[category:唐朝进士|category:唐朝进士]]
[[category:唐朝官員|category:唐朝官員]]
[[Category:唐朝商州刺史|Category:唐朝商州刺史]]
[[Category:静江军节度使|Category:静江军节度使]]
[[category:岭南西道节度使|category:岭南西道节度使]]
[[category:岭南东道节度使|category:岭南东道节度使]]
[[category:唐朝礼部侍郎|category:唐朝礼部侍郎]]
[[category:岭南节度使|category:岭南节度使]]