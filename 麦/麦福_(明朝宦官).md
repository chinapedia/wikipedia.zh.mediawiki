'''麦福'''（{{bd|1498年||1552年|catIdx=M}}），字'''天锡'''，别号'''升庵'''，[[广州府|广州府]][[三水县|三水县]]（今[[南边镇|南边镇]][[涡边村|涡边村]]）人，[[嘉靖|嘉靖]]時[[御马监|御马监]]掌印太监、[[尚衣监|尚衣监]]掌印太监、[[司礼监|司礼监]]掌印太监兼[[东厂|东厂]]提督太监。

== 生平 ==
弘治十一年，出生。

正德十二年，供事[[清宁宫|清宁宫]]。

正德十三年，入[[乾清宫|乾清宫]]近侍。

嘉靖元年，升[[御马监|御马监]]左监丞，改[[御用监|御用监]]佥押管事、左少监。

嘉靖三年，升[[御用监|御用监]]太监，赐禁中乘马，改[[御马监|御马监]]，督务[[勇士营|勇士营]]和[[四卫营|四卫营]]。

嘉靖五年，提督[[上林苑|上林苑]]海子。

嘉靖七年，升[[御马监|御马监]]掌印太监，提督[[勇士营|勇士营]]和[[四卫营|四卫营]]禁兵。

嘉靖八年，提督[[十二团营|十二团营]]兵马，掌乾清宫事。

嘉靖九年，掌上林苑海子关防。

嘉靖十一年，提督[[礼仪房|礼仪房]]和[[浣衣局|浣衣局]]，提督[[尚衣监|尚衣监]][[西直房|西直房]]。

嘉靖十三年，总提督内西教场操练并[[都知监|都知监]]。

嘉靖十六年，总督[[东厂|东厂]]。

嘉靖十七年，兼[[尚衣监|尚衣监]]掌印太监。

嘉靖十八年，上南巡，奉命留守京师，赐符验关防。

嘉靖二十四年，入[[司礼监|司礼监]]。

嘉靖二十五年，提督[[先蚕坛|先蚕坛]]，掌理祭礼及诸礼仪。

嘉靖二十七年，再督东厂。

嘉靖二十八年，兼司礼监掌印太监

嘉靖三十一年，去世。

== 亲属 ==
*麦保旺（曾祖）
*麦宁（祖）
*麦常禄（父）
*麦祥（弟）

==墓志铭==
司礼监太监掌监事兼督东厂麦公福墓志（徐阶 撰）

嘉靖壬子十二月二十九日，司礼监太监掌监事、总督东厂升庵麦公卒。上闻，赐钞三万贯、祭三坛，命有司给葬具，建享堂、碑亭，所以恤之甚厚。盖公事上久，敬慎之节，终始一致。故其卒也，上特悼之云。

公讳福，字天锡，升庵其号。广之三水人。曾祖讳保旺，祖讳宁，父讳常禄，俱以公弟祥贵赠特进荣禄大夫、后军都督府右都督，妣皆夫人。公幼入内庭。正德丁丑，以选供事清宁宫。戊寅，改乾清宫近侍。
嘉靖壬午，迁御马监左监丞，改御用监佥押管事，寻陞左少监。甲申，陞太监，赐乘马禁中，改御马监，监督勇士四卫营务。丙戌，奉命提督上林苑海子。丁亥，奉命随朝请，晋乾清宫牌子。戊子，掌御马监印，提督勇士四卫营禁兵。己丑，提督十二团营兵马，掌乾清宫事。庚寅，掌上林苑海子关防。壬辰，提督礼仪房并浣衣局，提督尚衣监西直房。甲午，总提督内西教场操练并都知监，带刀。丁酉，总督东厂。戊戌，兼管尚衣监印。己亥，上南巡，奉命留守京师，赐符验关防。乙巳，迁司礼监。丙午，提督先蚕坛，掌理祭礼及诸礼仪。戊申，复总督东厂，镇静不扰缙绅谓贤。巳酉，掌司礼监印。国制，凡旨下诸司司礼，名为秉笔，而掌印者尤重，诸监局莫敢望焉。然每遇东厂奏事，则皆趋避，故东厂尤名有事权。累朝以来，未有兼其任者，兼之自公始。自受命至于卒，凡四阅岁。
呜呼！其可谓贵且久矣！公前后赐飞鱼、斗牛、蟒衣、大红坐龙衣者各三；赐玉带、闹妆带者各一；赐禄米自十二石至三十六石，合之以石计者三百七十三。又尝特赐银记，其文曰“公勤端慎”赐御书曰“克尽忠谨”、“小心匪懈”、“恭慎如一”。盖见褒美于上者如此，又累朝诸中贵所未有也。公之在东厂，茂著劳绩。诏荫弟祥为后军都督府右都督，侄忠等为锦衣卫指挥千百户者若干人。厂内有隙地，公建堂，祀先师孔子及四配、十哲、七十二贤于其中。太监徐公秀故于公有恩，及卒，公为营葬，建玄觉寺祀之。又建楼兜桥，开磨石口等处，山路行者称便。是可以识公心之所存矣！

== 参考文献 ==
{{Reflist}}
*《司礼监太监掌监事兼督东厂麦公福墓志》


[[Category:明朝宦官|M]]
[[Category:御马监|Category:御马监]]
[[Category:尚衣监|Category:尚衣监]]
[[Category:司礼监|Category:司礼监]]