{{unreferenced|time=2015-02-18T00:54:06+00:00}}
'''青玉案'''，[[词牌|词牌]]名，別称《'''[[横塘路|横塘路]]'''》、《'''[[青玉案|西湖路]]'''》。[[双调|双调]]六十七字，前后[[阕|阕]]各五仄[[韵|韵]]，上去通押。

== 词牌格式 ==
{{平仄|
平平仄仄平平仄，仄仄仄平平仄（ 上三下三 ）。仄仄平平平仄仄。仄平平仄，仄平平仄，仄仄平平仄。

平平仄仄平平仄，仄仄平平仄平仄。仄仄平平平仄仄。仄平平仄，仄平平仄，仄仄平平仄。}}

==例詞==
{{wikisource}}
*'''[[辛棄疾|辛棄疾]]''' 元夕
: 東風夜放花千樹，更吹落，星如雨。寶馬雕車香滿路，鳳簫聲動，玉壺光轉，一夜魚龍舞。
: 蛾兒雪柳黃金縷，笑語盈盈暗香去。眾裏尋他千百度，驀然回首，那人卻在，燈火闌珊處。

*[[賀鑄|賀鑄]] 凌波不過橫塘路／春暮
: 凌波不過橫塘路，但目送，芳塵去。錦瑟年華誰與度？月橋花院，瑣窗朱戶，只有春知處。
: 飛雲冉冉蘅皋暮，彩筆新題斷腸句。試問閒愁都幾許？一川煙草，滿城風絮，梅子黃時雨。

*[[蘇軾|蘇軾]]
　
和賀方回韻，送伯固還吳中。
　
: 三年枕上吳中路，遺黃犬，隨君去。若到松江呼嘯渡，莫驚鴛鷺，四橋盡是，老子經行處。
: 輞川圖上看春暮，常記高人右丞句。作個歸期天已許。春衫猶是，小蠻針線，曾濕西湖雨。

{{詞牌}}
[[Category:詞牌|Category:詞牌]]