'''圍棋九品制'''是古代[[中國|中國]]對[[圍棋|圍棋]]棋手的一種棋力評定，最早紀錄見於[[三國|三國]][[曹魏|曹魏]][[邯鄲淳|邯鄲淳]]的《藝經·棋品》。

==解說==
1.入神:（上上）變化不測，而能先知，精義入神，不戰而屈人之棋，無與之敵者。

2.坐照:（上中）入神饒半先，則不勉而中，不思而得，至虛善應。

3.具體:（上下）入神饒一先，臨局之際，造形則悟，具入神之體而微者也。

4.通幽:（中上）受高者兩先，臨局之際，見形阻能善應變，或戰或否，意在通幽。

5.用智:（中中）受饒三子，未能通幽，戰則用智以致其功。

6.小巧:（中下）受饒四子，不務遠圖，好施小巧。

7.鬥力:（下上）受饒五子，動則必戰，與敵相抗，不用其智而專鬥力。

8.若愚:（下中）

9.守拙:（下下）<ref>以上各品[[明朝|明朝]][[許仲冶|許仲冶]]《[[石室仙機|石室仙機]]》解釋，若愚、守拙未作解釋。</ref>

==歷史上入品者==
*琅邪[[王抗|王抗]]（[[刘宋|刘宋]]人），第一品。
*吳郡[[褚思莊|褚思莊]]（刘宋人），第二品。
*會稽[[夏赤松|夏赤松]]（刘宋人），第二品。<ref>《[[南齊書|南齊書]]》（卷四十六）：當時能棊人琅邪王抗第一品，吳郡褚思莊、會稽夏赤松竝第二品。赤松思速，善於大行；思莊思遲，巧於鬬袴。宋文帝世，羊玄保為會稽太守，帝遣思莊入東與玄保戲，因製局圖，還於帝前覆之。太祖使思莊與王抗交賭，自食時至日暮，一局始竟。上倦，遣還省，至五更方决。抗睡於局後，思莊達曉不寐。世或云：「思莊所以品第致高，緣其用思深久，人不能對也。」抗、思莊竝至給事中。永明中，敕抗品棊，竟陵王子良使惠基掌其事。</ref>
*泰山南城[[羊玄保|羊玄保]]（刘宋人 371－464），第三品。<ref>《宋書》（卷五十四）：善弈棊，棊品第三，太祖與賭郡戲，勝，以補宣城太守。</ref>
*[[蕭道成|蕭道成]]（齊高帝 427年－482年），第二品。<ref>《南齊書》（卷二）：上少沈深有大量……，弈棊第二品。</ref>
*[[蕭鸞|蕭鸞]]（齊明帝 452年－498年），第三品。<ref>《南齊書》（卷五十三）：帝好圍碁，甚拙，去格七八道，物議共欺為第三品。與第一品王抗圍碁，依品賭戲，抗每饒借之，曰：「皇帝飛碁，臣抗不能斷。」帝終不覺，以為信然，好之愈篤。愿又曰：「堯以此教丹朱，非人主所宜好也。」雖數忤旨，而蒙賞賜，猶異餘人。</ref>
*濟陽考城[[江斅|江斅]]（南朝宋齊間人 452－495年），第五品。<ref>《南齊書》（卷四十三）：斅好文辭，圍棊第五品。</ref>
*彭城武原[[到溉|到溉]]（[[南朝梁|南朝梁]]人 477－548），第六品。<ref>《[[南史|南史]]》（卷二十五）：溉特被武帝賞接，每與對棊，從夕達旦。或復失寢，加以低睡，帝詩嘲之曰：「狀若喪家狗，又似懸風槌。」當時以為笑樂。……溉弈棊入第六品，常與朱异、韋黯於御坐校棊比勢，復局不差一道。後因疾失明，詔以金紫光祿大夫、散騎常侍就第養疾。</ref>

==參見==
* [[圍棋|圍棋]]
* [[圍棋段位制|圍棋段位制]]

==参考资料==
{{reflist}}

{{GoNavbox}}
[[category:围棋|category:围棋]]