{{medical}}

'''敗毒散'''出自《[[太平惠民和剂局方|太平惠民和剂局方]]》，屬扶正[[解表劑|解表劑]]，有散寒祛湿，益气解表之效。

==组成==
[[柴胡|柴胡]] [[前胡|前胡]] [[川芎|川芎]] [[枳壳|枳壳]] [[羌活|羌活]] [[独活|独活]] [[茯苓|茯苓]] [[桔梗|桔梗]] [[人参|人参]] [[甘草|甘草]] [[生姜|生姜]] [[薄荷|薄荷]]
==主治==
气虚，外感风寒湿表证。憎寒壮热，头项强痛，肢体酸痛，无汗，鼻塞声重，咳嗽有痰，胸膈痞满，舌淡苔白，脉浮而按之无力。
==用法==
上为粗末。每服二钱（6克），水一盏，加生姜、薄荷各少许，同煎七分，去滓，不拘时服，寒多则热服，热多则温服。
==禁忌==
本方多辛温香燥之品，若是暑温、湿热蒸迫肠中而成痢疾者，切不可误用。若非外感风寒湿邪，寒热无汗者，亦不宜服。　　
==參考文獻==
#[[赵羽皇|赵羽皇]]：“东南土地卑湿，凡患感冒，辄以伤寒二字混称。不知伤者，正气伤于中，寒者，寒气客于外，未有外感而内不伤者也。仲景医门之圣，立方高出千古。其言冬时严寒，万类深藏，君子固密，不伤于寒。触冒之者，乃名伤寒，以失于固密而然。可见人之伤寒，悉由元气不固，腠理之不密也。昔人常言伤寒为汗病，则汗法其首重矣。然汗之发也，其出自阳，其源自阴。故阳气虚，则营卫不和而汗不能作；阴气弱，则津液枯涸而汗不能滋。但攻其外，不固其内可乎？表汗无如败毒散、羌活汤。其药如二活、二胡、芎、仓、辛、芷，群队辛温，非不发散，若无人参、生地之大力者君乎其中，则形气素虚者，必致亡阳；血虚挟热者，必致亡阴，而成痼疾矣。是败毒散之人参，与冲和汤之生地，人谓其补益之法，我知其托里之法。盖补中兼发，邪气不致于流连；发中带补，真元不致于耗散，施之于东南地卑气暖之乡，最为相宜，此古人制方之义。然形气俱实，或内热炽盛，则更当以河间法为是也。”《[[医宗金鉴|医宗金鉴]]·删补名医方论》
#[[喻昌|喻昌]]《[[寓意草|寓意草]]》：“伤寒病有宜用人参入药者，其辨不可不明。盖人受外感之邪，必先发汗以驱之。其发汗时，惟元气大旺者，外邪始乘药势而出；若元气素弱之人，药虽外行，气从中馁，轻者半出不出，留连为困，重者随元气缩入，发热无休，去生远矣。所以虚弱之体，必用人参三五七分，入表药中，少助元气，以为驱邪之主，使邪气得药，一涌而去，全非补养虚弱之意也。”
#《[[太平惠民和剂局方|太平惠民和剂局方]]》卷2：“伤寒时气，头痛项强，壮热恶寒，身体烦疼，及寒壅咳嗽，鼻塞声重；风痰头痛，呕秽寒热。” 


== 外部連結 ==
* [https://sys02.lib.hkbu.edu.hk/cmfid/details.asp?lang=cht&id=F00013	    敗毒散] 中藥方劑圖像數據庫 (香港浸會大學中醫藥學院) {{zh}}{{en}}



==分類==
[[Category:中藥|Category:中藥]]
[[Category:經方|Category:經方]]
[[Category:方劑|Category:方劑]]
[[Category:解表劑|Category:解表劑]]