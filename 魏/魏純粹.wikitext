'''魏純粹'''（{{bd|1567年||1615年|catIdx=Wei魏}}），字'''-{乾}-仲'''，號'''見玄'''，[[直隶|直隶]][[真定府|真定府]][[趙州|趙州]][[柏乡县|柏乡县]]人。[[明朝|明朝]]政治人物、[[進士|進士]]出身。

== 生平 ==
[[万历|万历]]二十二年（1594年）甲午科舉人，三十二年（1604年）甲辰科進士，出宰[[阳武县|阳武县]]，古博浪沙也，濒大河，岁暵立四，则为蠲减。摘发吏奸，申十议以省耗息，积困以苏。朱庄之役，督五千人早竣，而以羡金八百犒众，河皆南徙，人谓精诚有以格之。易城以砖，立法讥察。又为招流傭，斥科罚，编审户田，民受其利。万历三十六年旋以高等调[[永城|永城]]，阳民为祠祀焉。永当河决之后，田芜民徙，萑苻爲警，陈弭盗六议，议开荒十二政，曰浚河渠，筑城堡，收逃地，抚流民，议分耕，责总领，折谷石，纳草根，早还牛，严亩限，专委任，缓徵解，倣古井田法，并渠井都堡为均田给牛饷，垦田三千顷，麦秀两岐，民为之歌曰：永清堡，北岗后，半亩麦打五六斗，麦穗長皆双偶，魏公之德真不朽。又歌曰：永清堡，北冈下，阿婆拍手喜相迓。麦秀双，真堪讶，魏公来时我有稼。一时御史中丞及直指奏河南治平第一。三十七年己酉分校乡闈，所得皆名士。入觐，廪胥以剩金四千爲请，粹叱而籍诸库。三十八年庚戌，擢山西道御史，侃侃条议，皆中时弊。四十年壬子秋，闻父病，坚乞归侍，疏云：有子而不奔父之急，世间安容此子；有臣而不尽子之道，皇上安用此臣。拜疏即行，归里年馀，以疾卒。清朝累赠宫保大学士，祀乡贤<ref>《柏乡县志》</ref>。长子[[魏柏祥|魏柏祥]]，第七子[[魏櫆祥|魏櫆祥]]，潮州府知府。孫[[魏裔鲁|魏裔鲁]]，山東盐运使。[[魏裔介|魏裔介]]，順治三年進士，官至太子太保、都察院左都御史、吏部尚书、保和殿大學士兼礼部尚书、太子太傅、谥文毅。[[魏裔讷|魏裔讷]]，[[桃源县|桃源县]]知县。[[魏裔慤|魏裔慤]]，[[平凉府|平凉府]]知府。

== 家族 ==
父[[魏大成|魏大成]]，赠大學士。

== 参考资料 ==
{{reflist}}

{{萬曆三十二年甲辰科殿試金榜}}

{{Authority control}}

{{DEFAULTSORT:Wei魏}}
[[Category:魏姓|C]]
[[Category:柏乡人|Category:柏乡人]]
[[Category:萬曆二十二年甲午科舉人|Category:萬曆二十二年甲午科舉人]]
[[Category:明朝阳武县知县|Category:明朝阳武县知县]]
[[Category:明朝永城县知县|Category:明朝永城县知县]]
[[Category:明朝山西道監察御史|Category:明朝山西道監察御史]]


{{明朝人物小作品}}