'''魏尙賢'''（{{bd|1583年||1642年|catIdx=W魏}}），[[表字|字]]'''明賓'''，[[河南|河南]][[開封府|開封府]][[郑州|郑州]]人，[[晚明|晚明]]政治人物，同[[進士|進士]]出身。

==生平==
少年出语，往往驚其長老。年十七，補博士弟子员，次年于[[萬曆|萬曆]]二十八年（1600年）爲四川[[倪斯蕙|倪斯蕙]]拔爲庚子科經魁舉人，四十四年（1616年）登丙辰科[[進士|進士]]<ref>《郑州志》卷之七·選舉志：魏尚賢，庚子科經魁，丙辰科進士，累任通政司右通政，殉國難，祀鄉賢，有傳，見人物志。</ref>。同年中與[[阮大鋮|阮大鋮]]不合，而於[[魏大中|魏大中]]、[[侯恂|侯恂]]等東林爲友。授[[中書舍人|中書舍人]]，旋恤刑北直，以守正不阿忤要人，出爲[[保定府|保定府]]知府。天启中舉卓異，授通政使。時[[魏忠贤|魏忠贤]]當國，以尚賢名與其若昆弟行，欲聯爲一譜。不應，遂拂衣歸。崇禎二年閏四月，陞魏尚賢通政使司右參議。後家居者十余年，[[李自成|李自成]]攻郑州，同州守婴城固守，城破遇害，時崇禎十五年（1642年）五月初四日也。其子斂之，葬于祖塋之次。孫[[魏绳祖|魏绳祖]]、曾孫[[魏世盛|魏世盛]]世其學<ref>《郑州志》</ref><ref>欽定四庫全書《河南通志·卷六十三·忠烈》：魏尚賢，字明賔，鄭州人，萬厯丙辰進士。天啟中任右通政，魏璫以姓名與己類欲聯族譜，不應，遂拂衣歸；及闖賊攻鄭，尚賢與州守協力堅拒，城䧟罵賊死。</ref>。

==註釋==
{{reflist}}

==參考資料==
*[[張廷玉|張廷玉]]等，《明史》，中華書局點校本

{{萬曆四十四年丙辰科殿試金榜}}
{{DEFAULTSORT:Wei魏}}
{{明朝官员小作品}}
[[Category:明朝中書舍人|Category:明朝中書舍人]]
[[Category:明朝通政使司通政|Category:明朝通政使司通政]]
[[Category:明朝保定府知府|Category:明朝保定府知府]]
[[Category:郑州人|Category:郑州人]]
[[Category:魏姓|S]]
[[Category:萬曆二十八年庚子科舉人|Category:萬曆二十八年庚子科舉人]]
[[Category:明朝被殺害人物|Category:明朝被殺害人物]]