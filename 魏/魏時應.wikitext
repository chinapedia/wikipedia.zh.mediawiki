'''魏時應'''，字'''去違'''，號'''澹明'''，江西[[南昌府|南昌府]][[南昌县|南昌县]]田湖里人，[[明朝|明朝]]政治人物。
 
== 生平 ==
嘉靖十九年舉人、[[定海县|定海县]]知县[[魏尚大|魏尚大]]孫。萬曆二十二年甲午科舉人，二十三年（1595年）乙未科進士。任[[建阳县|建阳县]]知县，邑民潘应选习妖妄不法，事觉连千馀家，郡丞将尽以大逆论死。时应谓此皆朝廷赤子，为奸民所诱，力为求情，台使者竟如时应议，诛首恶，所全活甚众，至今画像祀之。擢工部主事，调吏部<ref>万历三十四年十月，擢工部主事魏时应为吏部稽勋司主事，升浙江右参政唐选为按察使守嘉湖道，工部郎中刘不盈为浙江清军副使。</ref>，历考功、文选员外郎<ref>万历三十五年闰六月，调稽勋司主事魏时应为考功司主事。十一月，调考功司主事魏时应为文选司主事，升文选司主事刘应奇为稽勋员外郎。</ref>，特疏请简用[[邹元标|邹元标]]、[[赵南星|赵南星]]，以副当世之望。铨故弊薮，文选都吏朱国梁尤奸狡，玩法招贿，时应疏纠，戍遣之。复疏立四季考察法，有受贼贿犯律者得参送法司，如五部例，旨下，著爲令。转验封郎中，给假奉母还里。家居十馀年，会东林议起，以时应前疏荐元标、南星，故出为闽藩左参政<ref>万历四十五年六月，升谕德龚三益湖广参政，吏部郎中魏时应福建参政，江西道御史孙居相江西参政，兵部郎中高桂贵州副使，江西道御史朱万春江西参政，吏科给事中姚永济湖广副使，山东道御史李邦华山西参议，兵科给事中熊明遇福建佥事，山东道御史金汝谐湖广佥事。</ref>，歴按察使。天启中，晉光禄寺卿，适魏良卿入貲为本寺署丞，数至时应私寓求谒不可得，公署见又不交一言，[[魏忠贤|魏忠贤]]深恚恨，后再推卿贰，皆不报。羣小方共斥邹赵，因出时应为南通政司，旋冠带闲住。崇祯初，卒于家。

生平勤学笃行，宏奖俊髦，为天下先。所许与士多当世名臣。时应父葬新建县，时应以庐墓，遂家焉，后裔今为新建人。

== 家族 ==
子魏士冲，字四印，以荫补宅事，擢贵州都匀知府。崇祯帝死社稷，士冲闻报，北向跪痛哭，捧时应木主而死。子邦植，郡庠生，亦同死<ref>《南昌县志》</ref>。

==参考文献==
{{reflist}}
 
{{明朝官员小作品}}
{{萬曆二十三年乙未科殿試金榜}}

{{Authority control}}

{{DEFAULTSORT:Wei魏}}
[[Category:魏姓|S]]
[[Category:南昌人|Category:南昌人]]
[[Category:萬曆二十二年甲午科舉人|Category:萬曆二十二年甲午科舉人]]
[[Category:明朝建阳县知县|Category:明朝建阳县知县]]
[[Category:明朝工部主事|Category:明朝工部主事]]
[[Category:明朝吏部主事|Category:明朝吏部主事]]
[[Category:明朝吏部员外郎|Category:明朝吏部员外郎]]
[[Category:明朝吏部郎中|Category:明朝吏部郎中]]
[[Category:明朝福建布政使司參政|Category:明朝福建布政使司參政]]
[[Category:明朝光禄寺卿|Category:明朝光禄寺卿]]
[[Category:明朝南京通政使|Category:明朝南京通政使]]