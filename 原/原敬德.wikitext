{{明清人物信息框
| 姓名 = 原敬德
| 原名 = 
| 圖片名稱=  
| 圖片大小 = 220px
| 圖片說明 =  
| 最高職務 = [[四川省|四川省]][[鄰水縣知縣|鄰水縣知縣]]
| 國家 = 大清
| 爵位 =
| 籍貫 = [[山西省|山西省]][[榆次縣|榆次縣]]
| 族裔 =  
| 旗籍 =  
| 字號 =  
| 諡號 = 
| 出生日期 = 
| 出生地點 =
| 逝世日期 =  
| 逝世地點 = 
| 墓葬 = 
| 配偶 =  
| 親屬 =   
| 出身 = 
* 乾隆二十七年壬午科舉人出身
| 經歷 = 
| 著作 =  
*
*
*
}}
'''原敬德'''{{BD|？年||？年||}}，字仲明，[[山西省|山西省]][[榆次縣|榆次縣]]源渦人，乾隆二十七年（1762年）壬午科舉人。
== 履歷 ==
* 署[[資陽縣|資陽縣]]知縣<ref>「原敬德山西榆次人由舉人任後陞山東萊州知州」，[嘉慶]《資陽縣志》</ref>
* 乾隆三十八年（1773年），署[[順慶府|順慶府]][[鄰水縣知縣|鄰水縣知縣]]<ref>「原敬德山西榆次人乾隆壬午舉人三十八年任」，《道光元年鄰水縣志》</ref><ref>「原敬德，山西榆次，乾隆壬午舉人，三十八年任」《道光乙未增修鄰水縣志》</ref>。
* 乾隆三十九年十二月，題補[[南川縣|南川縣]]知縣<ref>「又帶領四川總督福康安奏保薦卓異之南川縣知縣原敬德引見。奉諭旨：原敬德准其卓異，加一級，仍註冊回任候陞。」，《清高宗起居注》卷三十三乾隆四十八年四月</ref><ref>「原敬德，山西榆次縣舉人，乾隆四十年任。舊志：廉潔恬退，在官如在家。」，《民國重修南川縣志》</ref><ref>「南川縣，知縣加一級原敬德，山西榆次人，壬午，三十九年十二月題」，《大清縉紳全書》（乾隆四十二年秋）琉璃厰世錦堂</ref>
* 乾隆五十二年四月，陞任山東[[登州府|登州府]][[寧海州|寧海州]]知州<ref>「原敬德，山西太原人，舉人，乾隆五十三年任，馭民頗寬而捕盜甚嚴境內漸肅」，[同治]《重修寧海州志》</ref><ref>「又帶領籖陞順天府覇州知州戴治、山東寧海州知州原敬徳補行引見。奉諭旨：戴治等依擬用，餘依議。」，《清高宗起居注》卷三十七乾隆五十三年二月</ref><ref>「又奉諭旨：據秦承恩奏，署華陰縣知縣華州州判麻廷琦于運到甘肅餉鞘安放大堂，被竊銀一千兩，請將麻廷琦革職，並將山東委員寧海州知州原敬德交部議䖏等語。麻廷琦著革職，留于地方協緝，原敬德着交部照例議䖏。該部知道。摺併發。」，《清高宗起居注》卷四十乾隆五十八年三月</ref><ref>「牟平、寕海州。中缺，疲，難。沿海，府東二百十里。徵銀二萬三千二百十四兩，雜稅二百七十五兩，穀一萬二千石，養廉一千四百兩。知州加一級原敬德，山西榆次人，壬午，五十二年四月陞」，《大清縉紳全書》（乾隆五十三年春）西榮慶堂</ref>，因案降調銷去加一級<ref>「山東司起爲報明事。據山東廵撫覺羅吉咨稱：寧海州徐十因姜譚氏偷瓜辱罵，逼脫衣褲，致令自縊身死一案。緣徐十籍𨽾該州，種地度日，與姜譚氏同村認識。徐十村外崗地種有高梁穇子並南瓜地一畝餘。乾隆五十七年七月十六日，徐十在地收割穇子，曰西時分，姜譚氏帶同幼子姜順赴徐十地內偷摘南瓜一個。徐十窺見，赶往奪獲，用䥥柄毆打姜譚氏右肩甲、右䏩膊二下。姜譚氏坐地喊罵，徐十聲言，該氏偷摘伊瓜，尙敢詈罵，如若再駡，即當剝衣。姜譚氏仍罵不休，並以若敢剝衣，纔與不得了局之言相激。徐十氣忿，土前欲剝衣服，姜譚氏即將所穿布衫自行脫下，倒扡潑，愈肆辱罵。徐十忿極，因該氏行窃被獲，猶敢悍潑，意欲給其無顔，又令脫去下衣，姜譚氏不允，仍行辱罵。徐十用鎌柄嚇唬，聲言如不脫下，即行毆打。姜譚氏遂蹲入䅟子地內，將褲脫下，撩給徐十，携取衣褲同被窃南瓜回家。姜譚氏當令伊子姜順往懇素好之王曹氏送穿衣褲而回。徐十將衣褲南瓜携回家內，向伊父徐坤告知。徐坤斥責其非，當將衣褲送還。姜譚氏因被逼脫衣褲，氣忿哭泣。王曹氏恐其自盡，伴宿二夜。十八日，王曹氏見其氣巳稍平，即行回家。詎姜譚氏忿終莫釋，輙萌短見，於是晚投繯殞命。經伊長子姜大喊同隣人姜祥雲燈照視，觧救無及。報州騐訊通詳奉批飭審。嗣據該州審擬觧府，經該府因恐案情不確，飭委福山縣會同該州確訊，委無圖姦情事，由府覆訊呈觧，提犯研訊，據倛前情不諱，恐有圖姦致死情事，嚴加究詰。據該犯堅稱當時争閙情形，係有屍子姜順在塲目擊，即原脫衣褲亦經該州騐明，並無裂損痕迹，委無别故，矢口不移，似無遁餙。查律載：「盗田野穀麥菜果准窃盗論」。文例載：「因他事與婦女角口，被此詈罵，婦女一聞穢語氣忿輕生者，杖一百流三千里」。又「兇惡棍徒行兇擾害人者，改發雲貴兩廣烟瘴少輕地方充軍，仍照名例發極邊足四千里」。此案徐十因姜譚氏偷摘南瓜，撞獲毆打，致被辱罵，該犯意在恥辱，逼令脫衣，訊無圖姦情事，且死係行窃罪人，逈非清白婦女可比，但該犯逞事主之威，輙行逼脫衣褲，以致自盡，殊屬兇暴，未便寬縱。徐十應照兇惡棍徒行兇擾害例，改發烟瘴地方充軍，照名例發極邊足四千里，充當苦差。姜譚氏衣褲當塲查騐後，業經給付屍親具頜，應毋庸議。擬合咨達等因前來。查此案徐十因同村認識之姜譚氏帶固幼子姜順在伊地內偷摘南瓜，該犯瞥見奪獲，用鐮柄毆傷姜譚氏肩甲䏩膞等處。姜譚氏坐地喊罵，徐十聲言該氏偷摘伊瓜，尙敢詈罵，如若再罵，即當剝衣。姜譚氏仍罵不休。徐十氣忿上前欲剝衣服，姜譚氏即將所穿布衫自行脫下，愈肆詈罵。徐十忿極，又令其脫去下衣，姜譚氏不允，仍行辱罵。徐十用䥥柄嚇唬，聲言如不脫下，即行毆打。姜譚氏遂蹲入䅟子地內，將褲脫下撩給徐十，携取衣褲，同被窃南瓜回家。姜譚氏當令伊子往懇素好之王曹氏送穿衣褲而回。姜譚氏因被逼脫去衣褲，氣忿哭泣。王曹氏恐其自盡，伴宿二夜。十八日，王曹氏見其氣巳稍平，即行回家。詎姜譚氏忿終莫釋，輙萌短見，於是夜投繯殞命。細核案情，姜譚氏偷摘徐十地內南瓜經徐十撞遇毆打，姜譚氏儘可逃跑乃敢喊罵，其不畏惧係十可知何至逼令脫衣即自行脫給，復又躺地混罵。迨徐十嚇令脫褲，自未毆打，姜譚氏係屬婦女又焉肯即將褲目行脫給？是該氏忽强忽怯，揆之情理，實不可信。該撫因屍子姜順貧經供認，目擊伊母自行脫給衣褲，遂信以爲實。殊不知姜順係六歲幼孩，毫無知識，焉知非徐十紿誘供認，豈可指爲命案確証？且王曹氏伴宿二夜，亦断無不向姜譚氏查問之理。今閱王曹氏供詞，並無一語提及，僅據姜順所告空言，依様供吐，殊難憑信。撫不過以强姦婦女之案，收褲必有損裂形跡，即挾制圖姦，亦終畏人知覺，断無將衣褲携四吿知伊父之理。是以將徐十定爲逼辱婦女致死，照棍徒擾害例擬軍。案情閃爍之處，並未確切研訊，姜譚氏以行窃情虛，婦人敢於撒潑詈罵，旋又畏打，自脫衣褲，旣自行祼露，罔顧顔面於前，又何肯忿激輕生於後？諸多疑竇。雖經該撫駁審，騐明衣褲並無損裂痕跡，伹彼時徐十巳將衣褲携回，告知伊父徐坤，始行送還，即有損裂，又焉知不爲更換，以民姦逼之跡？况姜譚氏巳經自縊，其子均屬幼稚無知，亦不能確認伊母原穿衣褲。今該撫將徐十照棍徒擾害例擬軍，是明爲加童，實有規避因姦威逼致死之條。事關命案，本部未便率覆。應令該撫另委賢員研訊確情，按律妥擬，到日再行核覆可也等因，咨駁去後。兹據該撫疏稱：緣徐十籍隸該州，種地度日，與姜譚氏同村認識。徐十在村外崗地種有𥠩子高梁並南瓜畆餘。乾隆五十七年七月十六日，徐十在地收割𥠩子，日西時分，姜譚氏帶同幼子姜順，赴徐十地內偷摘南瓜三個。徐十窺見，持䥥赶往，姜譚氏即用褂襟兠瓜前跑。徐十因譚氏少艾，四顧無人，頓萌淫念，起意挾制圖姦，即赶至姜譚氏前面指斥偷瓜，假以奪瓜爲由，乘勢拉下其褲。姜譚氏撩下南瓜，坐地喊罵，徐十即用䥥柄毆傷其右肩甲連䏩膞，將褲拉脫。徐十欲推倒行姦，姜譚氏兩手支架，彼此扭結，拉脫衣扣。徐十欲行扳倒，走至姜譚氏背後，揪住衣領，用力狠拉，姜譚氏身往前挣，未板扳倒，將褂垃脫。姜譚氏乘勢挣起，前往西首穀地奔走。徐十復行追赶，因望見有入，走至畏惧中止，未經成姦。徐十即拾取姜譚氏衣褲同所窃南瓜回家。姜譚氏當令伊子姜順懇素好之王曹氏送穿衣褲而回。徐十回至家內，揑稱姜譚氏偷瓜被奪辱罵，意欲羞辱，逼脫衣褲，向伊父徐坤告知。徐坤知其存心不善，當將徐十毆責，未經深究，隨將衣褲親自送還。姜譚氏因被剝衣褲，氣忿哭泣，聲言無顔見人。王曹氏恐其自盡，伴宿二夜。十八日，王曹氏見其氣巳稍平，即行回家。詎姜譚氏忿終莫釋，輙萌短見，於是夜投繯殞命。報州騐訊，徐十恐千重罪隱匿圖姦剝衣情由，揑供逼令自脫衣褲。于証王曹氏等因均未目覩，不能貭証，亦俱隨同混供。前州原敬德據供通詳飭審。嗣據原敬德審將該犯照棍徒行兇擾害例擬軍田府審解，經前司勘轉核咨。嗣准部咨，以案多疑竇，跡似强姦，駁飭另委賢員研究確情，按例妥擬等因。當經行司提齊犯証到案，督同因公在省之泰安府徐大榕，遵照部駁研訉去後。兹據按察使羅煐審擬招解研訊，據徐十初猶狡賴，及再三嚴究，始據將起意圖姦，毆剥衣褲情由供認不諱，誠恐巳被姦污，覆嚴詰矢口不移，即核之姜譚氏生前向王曹氏泣訴，亦僅稱被剝衣褲，並無被姦之語，據供强姦未成，實屬可信。查徐十因見姜譚氏摘伊地內南瓜輙取起意挾制圖姦，用强剝取衣褲，以致該氏羞忿自盡殊屬不法。姜譚氏偷摘南瓜雖有應得之罪，而殺傷罪人，律應以凡閗科断，則强姦有罪之人致斃人命，亦應同凡論。徐十除毆傷姜譚氏輕罪不議外，將徐十改依强姦未成本婦羞忿自盡例擬絞監候等因具題前來，據此應如核撫所題，徐十應改依强姦未成本婦羞忿自盡者絞監候例，擬絞監候，秋後處決。該撫旣稱鄉保王貴、劉源不照姜作智所告之吉呈報，輙據徐十狡詞具稟，雖訊非受賄，扶同隱匿亦屬不合，均應照不應重例杖八十，折責三十板，仍俱革役。王曹氏等因未目覩剝褲，隨同混供，或係婦女童穉，或係鄕愚無知，未能貭証所致，訊無賄囑情𡚁，俱從寬免議等語，均應如該撫所題完結。再該撫疏稱姜譚氏被徐十强姦不從，羞忿自盡，雖有節烈，但衅起摘瓜，係自取侮辱，應請毋庸旌表等語，應毋庸議。再該撫疏稱所有不能審出實情職名承審官係前任寧海州知州原敬德，委審官係福山縣知縣黄應剛，審轉官係登州府知府藍嘉瓚、前任按察使阿彰阿，相應一并開報等語。查定例部駁改正案件，除審轉之督撫司道免其議處外，其承審府州縣官如原擬軍罪，部駁改爲絞候，均降一級調用，送部引見等語。此案該犯徐十因姜譚氏偷摘伊地內南瓜，挾制强姦未成，致氏羞忿自盡。該州原敬德等並不確審實情，率照伊子姜順供認，目擊伊母自行脫給衣褲，遂信以爲實，將該犯照棍徒擾害例擬軍。迨經刑部駁審，始行委員審明，改擬絞候。其承審委審各官均應照例議處。除遵駁改正之前任山東按察使、今調湖南按察使阿彰，前應照例免議外，應將承審不實之前任寜海州知州原敬德、委審之前任福山縣知縣黃應剛、審轉之登州府知府藍嘉瓚均照例降一級調用。原敬德巳經降調，應於補官曰降一級用。黄應剛巳另案革職，奉㫖送部引見，應降一級調用，仍令送部引見。原敬德有加一級，藍嘉瓚有加二級，應各銷去加一級，抵降一級，均免其降調等因。乾隆五十八年十一月二十一日題，二十三日奉㫖：徐十依擬應絞，著監候秋後處决。餘依議。欽此。」，《駁案續編》</ref>。
* 解甘肅餉鞘銀被竊一千兩，乾隆六十年左遷陝西[[盩厔縣|盩厔縣]]知縣<ref>[民國]《盩厔縣志》</ref><ref>「又諭曰。奏承恩奏山東解員原敬德。管解協甘餉銀。至華隂縣安放大堂次日查㸃。失去一鞘。計被竊銀一千兩一摺。已降㫖交部。將華隂縣知縣麻廷琦。並解員原敬德。分别革職議處矣。各省運解餉鞘。關係緊要。豈容稍有疎失。此項甘肅餉銀。安放華隂縣大堂。竟致被賊竊去一鞘。殊屬目無法紀。不可不嚴行緝獲。按律重懲。著傳諭秦承恩。即嚴飭所屬上緊躧緝。務將贓賊迅速就獲。毋令日久逺颺」，《高宗純皇帝實錄》</ref><ref>「初二日壬午。吏部帶領三月分月選官籖掣之刑部廣西司主事凌廣赤、禮部司務胡朝棟、順天府通判馬愚、甘肅平慶道姜開陽、江西臨清府知府邱學勄、山東嘉祥縣知縣於峩文、山西萬泉縣知縣張璜、山西屯留縣知縣唐金、山西大寧縣知縣遅珂、浙江景寧縣知縣鄒錫名、陝西麟遊縣知縣彭運適、山西沁水縣知縣楊國麟、浙江青田縣知縣梁雲會、安徽歙縣知縣李堯文、陝西岐山縣知縣杜堮、河南伊陽縣知縣虞奕綬、陝西商南縣知縣錢廷琛、盩厔縣知縣原敬德、汧陽縣知縣譚逢會、浙江雲和縣知縣張修、甘肅漳縣知縣李超林、貴州玉屏縣知縣黃端書引見。奉諭旨：凌廣赤等依擬用。掣得陝西麟遊縣知縣之彭運適，著調補貴州玉屏縣知縣。所遺麟遊縣知縣員缺，著掣得玉屏縣知縣之黃端書補授，餘依擬用。」，《清高宗起居注》卷四十二乾隆六十年四月</ref>
* 調署[[綏德州|綏德州]]知州<ref>「原敬德，字仲明，源渦人，性至孝，七歲遭母喪，哀毁如成人，父崇漢為邑廩貢生，教之讀，甚聰穎，年十七補弟子員，旋食廩，中乾隆壬午鄉舉，壬辰大挑以知縣分發四川，試令資陽，三月而治，制軍因民請留，展期一年，去之日，民攀轅臥轍，車不得前，乘夜去，百姓為立長生位以祀。後補南川，大計擢薦川省第一，陞山東寧海州知州，以解甘餉罣悞，左遷陝西盩厔令，調署綏德州，回任後卒於署。敬德為人精勤幹練，風格廉峻，而卹士愛民如恐不及，尤善治盜，其任寧海也，地濱海多盜，發輒亡入海，兵役莫能緝，敬德悉心邏察，備知其窩，頓出入處，由是盜息，素廉慎，當罷官時，囊無長物，僑居州城，州民爭致柴米，及其卒也，關中兩邑號泣赴弔，喪還之日，遠近泣送者不絕於道，仲子光鶴以鑾儀衛經歷沒於王事恩廕襲，叔光鶚以歲貢援例試用訓導，季光鷺優廩生早卒，俱有文名為時人所推許。」，[同治]《榆次縣志》</ref>
==註釋==
{{reflist}}
{{清朝人物小作品}}
{{鄰水縣知縣}}
[[Category:清朝資陽縣知縣|Category:清朝資陽縣知縣]]
[[Category:清朝南川縣知縣|Category:清朝南川縣知縣]]
[[Category:清朝鄰水縣知縣|Category:清朝鄰水縣知縣]]
[[Category:清朝寧海州知州|Category:清朝寧海州知州]]
[[Category:清朝盩厔縣知縣|Category:清朝盩厔縣知縣]]
[[Category:清朝綏德州知州|Category:清朝綏德州知州]]
[[Category:乾隆二十七年壬午科舉人|Category:乾隆二十七年壬午科舉人]]
[[Category:榆次人|Category:榆次人]]
[[Category:原姓|Category:原姓]]