'''姜埰'''{{BD|1607年||1673年|catIdx=J姜}}，[[表字|字]]'''如农'''，号'''卿墅'''，門人私[[谥|谥]]'''贞毅'''。[[山东|山东]][[莱阳|莱阳]]人。[[明末|明末]]政治人物。

==生平==
姜泻里（1583年-1643年）之子，[[姜垓|姜垓]]之兄長。生于万历三十五年丁未（1607），[[明|明]][[崇禎|崇禎]]三年舉人，四年（1631年）[[进士|进士]]<ref>《崇祯四年辛未科进士三代履历》：姜埰，卿墅，诗一房，壬子十一月十四日生。莱阳人，庚午二十，会一百三十六，三甲一百五十三名。工部政，授密云知县，补仪真县。曾祖洪，太学生。祖良士，庠生。父瀉里，庠生。</ref>，初授[[密雲|密雲]]知縣，改知[[仪真县|仪真县]]，有政绩，後迁禮部儀制司主事，選授禮科[[給事中|給事中]]，以直言著称，聲績頗佳，與[[龚鼎孳|龚鼎孳]]交善。[[崇禎|崇禎]]十五年（1642年）閏十一月，因屡犯天顏，陷鎮撫司獄，廷杖幾死，又系刑部獄。崇禎十六年二月出獄，遣戍宣州衛，将赴戍所而都城陷。後著僧装，流寓[[蘇州|蘇州]]，“甲申以後始為詩”<ref>[[錢澄之|錢澄之]]：〈敬亭集序〉</ref>，购得“醉颖堂”（现苏州[[艺圃|艺圃]]前身），重予修葺後，更名“頤圃”，又名“敬亭山房”，自號“敬亭山人”、“宣州老兵”，以示不忘故主之心，康熙十二年（1673年）卒，年六十七。嘱二子安节、实节舁葬于宣州敬亭山下。著有《敬亭集》十一卷。《明史》有傳。<ref>《明史·[[s:明史/卷258|卷二百五十八]]》：姜埰，字如農，萊陽人。崇禎四年進士。授密雲知縣，調儀真，遷禮部主事。十五年，擢禮科給事中。<br>山陽武舉陳啟新者，崇禎九年詣闕上書，言：「天下三大病。……」捧疏跪正陽門三日，中官取以進。帝大喜，立擢吏科給事中，歷兵科左給事中。劉宗周、詹爾選等先後論之。歙人楊光先訐其出身賤役，及徇私納賄狀。帝悉不究。然啟新在事所條奏，率無關大計。御史王聚奎劾其溺職，帝怒，謫聚奎。以僉都御史李先春議聚奎罰輕，並奪其職。久之，御史倫之楷劾其請託受賕，還鄉驕橫，始詔行勘。未上而啟新遭母憂，埰因劾其不忠不孝，大奸大詐。遂削啟新籍，下撫按追贓擬罪。啟新竟逃去，不知所之。國變後，為僧以卒。<br>時帝以寇氛未息，民罹鋒鏑，建齋南城。埰上疏諫，不報。已，陳蕩寇二策，曰明農業，收勇敢。帝善其言。<br>初，溫體仁及薛國觀排異己及建言者。周延儒再相，盡反所為，廣引清流，言路亦蜂起論事。忌者乃造二十四氣之說，以指朝士二十四人，直達御前。帝適下詔戒諭百官，責言路尤至。埰疑帝已入其說，乃上言：「陛下視言官重，故責之嚴。如聖諭-{云}-『代人規卸，為人出缺』者，臣敢謂無其事。然陛下何所見而-{云}-？倘如二十四氣蜚語，此必大奸巨憝，恐言者不利己，而思以中之，激至尊之怒，箝言官之口，人皆喑默，誰與陛下言天下事者？」先是，給事中方士亮論密雲巡撫王繼謨不勝任，保定參政錢天錫因夤緣給事中楊枝起、廖國遴，以屬延儒，及廷推，遂得俞旨。適帝有「為人出缺」諭，蓋舉廷臣積習告戒之，非為天錫發也。埰探之未審，謂帝實指其事，倉卒拜疏。而帝於是時方憂勞天下，默告上帝，戴罪省愆，所頒戒諭，詞旨哀痛，讀者感傷。埰顧反覆詰難，若深疑於帝者，帝遂大怒，曰：「埰敢詰問詔旨，藐玩特甚。」立下詔獄考訊。掌鎮撫梁清宏以獄詞上，帝曰：「埰情罪特重。且二十四氣之說，類匿名文書，見即當毀，何故累騰奏牘？其速按實以聞。」時行人熊開元亦以建言下錦衣衛。帝怒兩人甚，密旨下衛帥駱養性，令潛斃之獄。養性懼，以語同官。同官曰：「不見田爾耕、許顯純事乎？」養性乃不敢奉命，私以語同鄉給事中廖國遴，國遴以語同官曹良直。良直即疏劾養性「歸過於君，而自以為功。陛下無此旨，不宜誣謗；即有之，不宜泄。」請並誅養性、開元。養性大懼，帝亦不欲殺諫臣，疏竟留中。會鎮撫再上埰獄，言掠訊者再，供無異詞。養性亦封還密旨。乃命移刑官定罪，尚書徐石麒等擬埰戍，開元贖徒。帝責以徇情骫法，令對狀。乃奪石麒及郎中劉沂春官，而逮埰、開元至午門，並杖一百。埰已死，埰弟垓口溺灌之，乃復蘇，仍繫刑部獄。明年秋，大疫，命諸囚出外收保。埰、開元出，即謁謝賓客。帝以語刑部尚書張忻，忻懼，復禁之獄。十七年二月始釋埰，戍宣州衛。將赴戍所而都城陷。<br>福王立，遇赦，起故官。丁父艱，不赴。國變後，流寓蘇州以卒。且死，語其二子曰：「吾奉先帝命戍宣州，死必葬我敬亭之麓。」二子如其言。</ref>

==注釋==
{{reflist}}

==參考書目==
*（清）[[張廷玉|張廷玉]]等，《明史》，中華書局點校本
*《南天痕》卷十九

{{崇禎四年辛未科殿試金榜}}
{{DEFAULTSORT:Jiang姜}}
[[Category:明朝密雲縣知縣|Category:明朝密雲縣知縣]]
[[Category:明朝仪真县知县|Category:明朝仪真县知县]]
[[Category:明朝禮部主事|Category:明朝禮部主事]]
[[Category:明朝给事中|Category:明朝给事中]]
[[Category:莱阳人|Category:莱阳人]]
[[Category:姜姓|C]]
[[Category:崇禎三年庚午科舉人|Category:崇禎三年庚午科舉人]]
[[Category:明朝工部觀政|Category:明朝工部觀政]]