{{佛教}}
'''四無所畏'''，[[佛教|佛教]]術語，即'''四無畏'''。指佛說法時具有四種無所懼畏功德，不共菩薩，是成佛之後才有的功德：<ref>《阿毘達磨俱舍論》卷27〈7 分別智品〉：「論曰。'''佛四無畏'''如經廣說。一'''正等覺無畏'''。十智為性。猶如初力。二'''漏永盡無畏'''。六十智性。如第十力。三'''說障法無畏'''。八智為性。如第二力。四'''說出道無畏'''。九十智性。如第七力。如何於智立無畏名。此無畏名目無怯懼。由有智故不怯懼他。故無畏名目諸智體。理實無畏是智所成。不應說言體即是智。」(CBETA, T29, no. 1558, p. 140, c17-24) </ref><ref>《[[大智度論|大智度論]]》卷48：「所謂四無所畏。何等四。佛作誠言。我是一切正智人。若有沙門婆羅門。若天若魔若梵若復餘眾如實難言。是法不知乃至不見是微畏相。以是故我得安隱。得無所畏。安住聖主處。在大眾中師子吼能轉梵輪。諸沙門婆羅門若天若魔若梵若復餘眾實不能轉。一無畏也。佛作誠言。我一切漏盡。若有沙門婆羅門。若天若魔若梵若復餘眾如實難言。是漏不盡乃至不見是微畏相。以是故我得安隱。得無所畏。安住聖主處。在大眾中師子吼能轉梵輪。諸沙門婆羅門若天若魔若梵若復餘眾。實不能轉。二無畏也。佛作誠言。我說障法。若有沙門婆羅門。若天若魔若梵若復餘眾如實難言。受是法不障道。乃至不見是微畏相。以是故我得安隱。得無所畏。安住聖主處。在大眾中師子吼能轉梵輪諸沙門婆羅門若天若魔若梵若復餘眾實不能轉。三無畏也。佛作誠言。我所說聖道能出世間。隨是行能盡苦。若有沙門婆羅門。若天若魔若梵若復餘眾如實難言。行是道不能出世間不能盡苦。乃至不見是微畏相。以是故我得安隱。得無所畏。安住聖主。處在大眾中師子吼能轉梵輪。諸沙門婆羅門若天若魔若梵若復餘眾實不能轉。四無畏也。」(CBETA, T25, no. 1509, p. 407, a27-b22)</ref>

* '''正等覺無畏'''：一切智無所畏，佛於大眾中明言我為一切智人而無畏心； 
* '''漏永盡無畏'''：漏盡無所畏，佛於大眾中明言，我斷盡一切煩惱而無畏心； 
* '''說障法無畏'''：說障道無所畏，佛於大眾中說惑業等諸障法而無畏心； 
* '''說出道無畏'''：說盡苦道無所畏，佛於大眾中說戒定慧等諸盡苦之正道而無畏心。 <ref>http://greatbook.josephchen.org/GREATBOOK/DIC/01681.htm{{dead link|date=2017年12月 |bot=InternetArchiveBot |fix-attempted=yes }}</ref>

==參考文獻==
{{reflist}}

[[category:佛教名數4|category:佛教名數4]]
[[Category:佛|Category:佛]]