'''孟國祚'''（{{bd|？||1638年||}}），字'''亘符'''，號'''类阳'''，[[直隶|直隶]][[顺德府|顺德府]][[邢台县|邢台县]]军籍。明朝政治人物。

==生平==
貌魁梧，美鬚髯，性端厚孝友。十八岁入博士弟子员，万历二十二年甲午丁外艰，哀毁几至灭性，让产于两兄，独食贫，励志攻苦。服阕，试辄冠军，廪于庠。四十年壬子入闱，心动不试归，母华氏卒，读礼庐墓。[[萬曆|萬曆]]四十六年（1618年）戊午科順天鄉試舉人，[[天啓|天啓]]二年（1622年）壬戌科進士。授[[太原府|太原府]]推官，郡有疑狱，讞而释之，无株系凭。城蠹倚豪右为不法，廉其实不，以三尺徇。盗以山为薮，出入剽掠，设堠置兵，盗发辄捕。岁饥，捐俸具粥药，多全活。理六载，以举卓异，[[崇祯|崇祯]]龙飞，召为[[给事中|给事中]]，历吏户刑三科左右及都<ref>《崇祯长编卷之二十六》：崇祯二年九月，补孟国祚吏科给事中。</ref>，敢言直谏，疏凡五十余上，循职掌封驳弹劾，从国是起见存大体。升太常寺少卿、大理寺少卿、太仆寺卿、大理寺卿，公通籍十七年，大半皆刑官，执法平允。都城警，守御有功，纪叙褒赏。甲子、丁卯充山西、陕西同考官，得士十二人。癸酉典试山左，取八十二人，文章遵正始，无轧茁，入彀者多名下士。辛未入武闱状元[[王来聘|王来聘]]、探花[[贺秉钺|贺秉钺]]，皆门下，后来聘死忠，天子嘉悯，愈重公有知人之鉴。册代藩，祭鲁藩，两侍经筵，引耕藉，遣阅十二陵，敬翼小心。时国步多艰，数承召对，鞠躬尽瘁成病，乞休告，圣眷弗许，卒于官。讣闻，上震悼，予祭葬，赠工部右侍郎，荫一子。居尝语人曰：我做秀才，学识不如人，才调不如人，勤苦笃志则如人。居官明敏不如人，力量不如人，洁己奉公则如人。其自任有如此者，人以为真诚不欺实录也。祀名宦于太原，邢台祀乡贤。墓在城西南十五里由留村，礼部尚书[[王铎|王铎]]撰志，表赐祭葬<ref>《邢台县志》</ref><ref>《天啓二年壬戌科进士履历》：孟国祚，阳治，書二房，戊子九月二十七日生。邢台人，戊午八十九名，会三百口口名，三甲三十一名。本年授山西太原府推官，甲子陕西同考，戊辰考选，己巳授吏科给事中，辛未升户科右，壬申升刑科左，癸酉山东主考，升刑科都，丙子升太常寺少卿，丁丑升大理寺右少卿，轉左少卿，升太仆寺卿，戊寅升大理寺卿，卒。</ref>。

==参考文献==
{{reflist}}

{{天啓二年壬戌科殿試金榜}}

{{Authority control}}

{{DEFAULTSORT:}}
[[Category:孟姓|G]]
[[Category:邢台人|Category:邢台人]]
[[Category:萬曆四十六年戊午科順天鄉試舉人|Category:萬曆四十六年戊午科順天鄉試舉人]]
[[Category:軍籍進士|Category:軍籍進士]]
[[Category:明朝太原府推官|Category:明朝太原府推官]]
[[Category:明朝吏科给事中|Category:明朝吏科给事中]]
[[Category:明朝户科给事中|Category:明朝户科给事中]]
[[Category:明朝刑科都给事中|Category:明朝刑科都给事中]]
[[Category:明朝太常寺少卿|Category:明朝太常寺少卿]]
[[Category:明朝大理寺少卿|Category:明朝大理寺少卿]]
[[Category:明朝太仆寺卿|Category:明朝太仆寺卿]]
[[Category:明朝大理寺卿|Category:明朝大理寺卿]]