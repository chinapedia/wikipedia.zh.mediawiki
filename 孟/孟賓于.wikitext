'''孟賓-{于}-'''（{{bd|?||?}}），字國儀，號玉峰叟。[[連州|連州]]（今屬[[廣東|廣東]]）人。<ref>[[马令|马令]]《[[南唐书|南唐书]]》、《江南野錄》卷八均作湖湘连上人。</ref>

本籍太原，先祖贬谪於连，落籍连州。早年喪父，事母以孝聞。<ref>《江南野錄》卷八：“孟賓於，湖湘連上人。少修儒學，早失其父，事母以孝聞。長好篇詠，有能詩名。天祐末，工部侍郎李若虛廉察於湘沆，賓於以詩數百篇自命為《金龜集》獻之，大為稱譽。”</ref>[[後晉|後晉]][[天福_(后晋)|天福]]九年（[[944年|944年]]）進士及第，五舉始第。<ref>[[王禹偁|王禹偁]]《孟水部詩集序》</ref>楚王[[馬希範|馬希範]]聘爲[[零陵|零陵]]（今[[湖南|湖南]][[零陵|零陵]]）[[從事|從事]]。楚亡，隨馬氏歸降[[南唐|南唐]]。起为水部员外，授[[豐城|豐城]]（今[[江西|江西]]境內）[[主簿|主簿]]，再遷淦陽縣令，曾因赃罪入獄，後被[[李後主|李後主]]特赦。<ref>《[[诗话总龟|诗话总龟]]》卷二十六：“後事李後主為滏陽令。因抵法，當死。會昉遷翰林學士，聞在縲紲，以詩寄賓於曰：‘初攜書劍別湘潭，金榜標名第十三。昔日聲塵喧洛下，近來詩價滿江南。長為邑令情終屈，縱處郎曹誌未甘。莫學馮唐便休去，明君晚事未為漸。’主見其詩而宥之，復官。”</ref>[[宋太宗|宋太宗]][[太平興國|太平興國]]中期，歸老[[連州|連州]]，<ref>《詩話總龜》前集卷五引《雅言繫述》</ref>不久卒，年八十七，一說八十三。<ref>《江南野史》卷八謂八十餘，孟法師碑作八十三，《唐才子傳》卷十說七十餘。陳尚君《全唐詩補編》記八十三。</ref>著有《金鰲集》，已佚。《[[全唐诗|全唐诗]]》存其詩八首。有子[[孟歸唐|孟歸唐]]。

==注釋==
{{reflist|2}}

==參考書目==
*《[[南唐書|南唐書]]》卷二三

[[Category:五代十國政治人物|M]]
[[Category:宋朝政治人物|M]]