'''苏幕遮'''，[[词牌|词牌]]名。亦称《'''鬓云鬆令'''》。前后[[阕|阕]]无异，四仄韵。名字来自一种少数民族服饰。

== 词牌格式 ==
{{平仄|
仄平平，平仄仄，中仄平平、中仄平平仄。中仄平平平仄仄，中仄平平、中仄平平仄。

仄平平，平仄仄，中仄平平、中仄平平仄。中仄平平平仄仄，中仄平平、中仄平平仄。}}

== 例词 ==
'''[[范仲淹|范仲淹]]'''

碧云天，黄叶地。秋色连波，波上寒烟翠。山映斜阳天接水。芳草无情，更在斜阳外。

黯乡魂，追旅思。夜夜除非，好梦留人睡。明月楼高休独倚，酒入愁肠，化作相思泪。

'''[[张先|张先]]'''

柳飞绵，花实少。镂板音清，浅发江南调。斜日两竿留碧草。马足重重，又近东门道。

去尘浓，人散了。回首旗亭，渐渐红裳小。莫讶安仁头白早。天若有情，天也终须老。

'''[[周邦彥|周邦彥]]'''

燎沈香，消溽暑。鸟雀呼晴，侵晓窥檐语。叶上初阳乾宿雨，水面清圆，一一风荷举。

故乡遥，何日去。家住吴门，久作长安旅。五月渔郎相忆否。小楫轻舟，梦入芙蓉浦。

{{詞牌}}
[[Category:词牌|Category:词牌]]