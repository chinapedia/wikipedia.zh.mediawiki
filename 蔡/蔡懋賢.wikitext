'''蔡懋賢'''（{{bd|1550年||1591年||Cai蔡}}），[[表字|字]]'''德甫'''，[[號|號]]'''恂所'''。[[福建|福建]][[泉州府|泉州府]][[同安縣|同安縣]]（今屬[[金門縣|金門縣]]）坊前街人。[[明朝|明朝]]政治人物。

==生平==
[[萬曆|萬曆]]十三年（1585年）乙酉科[[舉人|舉人]]，十七年（1589年）聯登己丑科[[進士|進士]]，[[會試|會試]]第十八名，[[殿試|殿試]]二甲第五名。隸事戶曹，六月開選，授刑部山西司主事。十九年（1591年）卒官，年四十二<ref>[[蔡献臣|蔡献臣]]《清白堂稿》卷十四「刑部山西司主事恂所蔡公暨配陳氏墓誌銘」：嗚呼！余年友比部恂所君謝世四十一年矣！歲甲寅，余為之狀，而孤煜貧不克葬。越庚午，而配陳孺人卒。煜乃以余所為狀及孺人之狀來也，拜且泣曰：「卜吉塘北之原，葬有期矣。願終畀一言，以納諸幽。」余辭不獲。比部之蔡，其先景美，自漳沈溪徙居於同，三傳至達公。達生驥庭公鑑，娶於倪，君父母也。君諱懋賢，字德甫，別號恂所。幼負奇頴，雙眸烱然，志槩不類凡兒。族有敬齋中丞者，驥庭公携往謁之。中丞大奇之，曰：「此吾家千里駒也！」年二十，補邑弟子員，益發憤其所為業。驥庭公家貧，君故用舌耕以資菽水，而陳孺人佐之女紅，曰：「吾俯仰足給矣。」其刻勵如此。署邑陳別駕赤沙試士，首君。乙酉。舉于鄉。出司理陳靜臺之門。二公俱稱知己，然君終不以知己故有所請囑。己丑，魁南宮，則御史大夫旭山李公以職方郎同校，實首君牘。廷對，而大司寇李漸菴公又首君牘。賜第，得二甲第五人。隸事戶曹，六月開選，授刑部山西司主事。而予得南刑山東司以去。君筮仕西曹，其讀書讀律，刻苦自砥，不異諸生時。慮囚一以平恕得情為主，然間有所成獄，主者雖再三持之，竟無以易君議也。居曹纔兩朞，漸菴公暨吾泉王少宰、詹司寇，皆獎重君，曰：「此山公輩人，稍需時耳。」會遘疾，不數日卒，年僅四十有二。惜哉！君性孝友，一錢之入，必與二三兄弟共之。初第，即私念兩尊人春秋高，欲圖歸養。以 神廟方冊立東宮，冀得一命貤親，故留陳孺人及三子以代晨昏。即烏紗鷺繡，家人俱未獲一面。及倉卒，無一骨肉在者，竟莫能詳君居曹狀，尤可痛也！孺人為源靜公女，年十八于歸，即善事翁姑，曲得其懽心。而家故貧，二三伯叔亦貧，兩尊人一切存歿之需，皆孺人肩之。所遺丈夫子三、女四，一切束脩婚嫁之費，亦孺人拮据了之。而燫、燧二子復夭絕，惟中子煜相倚為命。四十年間，艱辛備嘗！己春一疾，淹延二載，臨化，謂煜曰：「汝父遺我二老人及藐諸，苦狀惟汝知之。吾今可下報汝父矣！汝無忘汝父之誨，以督諸孫成立也！」遂端坐而逝，年七十九云。夫恂所君起家窮巷，能自力致身青雲，豈偶然哉！其志節氣誼，亦自卓卓挺拔于流俗，乃未竟其用以死！彼蒼者，胡厚畀之而亟收之耶若？孺人之代夫君而子而父，糟糠憔悴，可謂賢孝勞勩矣！蔡子曰：「余於比部夫婦，而嘆天之未定。然不於其身，必於其子孫。母氏命之矣！煜其識哉！」君生嘉靖庚戌二月，卒萬曆辛卯五月。孺人生嘉靖壬子七月，卒崇禎庚午九月。子燫，娶戶部員外郎李光綬女。煜，娶經歷周仕寅女。燧，娶按察司副使周良賓女。女一適廩生嚴而寬、一適林顯卿、一適庠生劉尚鼎、一適舉人池顯方。孫男三：時喬、時泰、時春；俱煜出。孫女四：一燫出、二煜出、一燧出。曾孫二：繼昌、繼祖；時喬出。曾孫女二，時泰出。墓在塘北山，負己揖亥。煜擇以崇禎辛未仲冬二十七日，奉二柩合窆焉。其地則年友陳賓門所捐，其費則劉、池二東床所協，故煜得襄斯役也。余誌之而銘曰：
    蓋高茫茫杳難測，畀君孔厚奪胡亟？一命方膺遽長畢，龍光夜夜斗牛色。
    堂垂雙白藐諸孤，一嫠拮据甘於荼。半世別離今歸居，仁者必後徵大蘇。</ref><ref>嘉慶《同安縣志·卷十七·選舉》：萬曆十七年己丑焦竑榜 蔡懋賢<sub>在坊前街人，會試十八名，廷試二甲第五名，刑部主事，持刑以平恕得情為主，天性孝友，卒年僅四十有一</sub>……萬曆十三年乙酉解元李光縉……蔡懋賢 <sub>在坊前街人，貴易族，己丑進士</sub></ref>。

==參考書目==
{{reflist}}

{{萬曆十七年己丑科殿試金榜}}
{{DEFAULTSORT:Cai蔡}}
[[Category:萬曆十三年乙酉科舉人|Category:萬曆十三年乙酉科舉人]]
[[Category:明朝刑部主事|Category:明朝刑部主事]]
[[Category:同安人|Category:同安人]]
[[Category:蔡姓|M]]