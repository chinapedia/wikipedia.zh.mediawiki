'''蔡良'''（{{bd|？||1731年|catIdx=C}}），漢軍正白旗人。清朝官員。

漕運總督[[蔡士英|蔡士英]]孫、京口副都統[[蔡毓茂|蔡毓茂]]子。初任佐領。[[康熙|康熙]]四十八年，任鎮守福州參領。五十八年，陞浙江台州副將。[[雍正|雍正]]四年，調陝西漢中副將。尋陞延綏總兵官。又調江西南贛總兵官。未幾，擢鎮守[[福州將軍|福州將軍]]。陛見時，[[清世宗|清世宗]]特恩賜孔雀翎。七年，上諭蔡良訓練約束兵丁，勤慎得法。福州駐防營伍，大為整理，甚屬可嘉，著調補[[廣東駐防廣州將軍|廣州將軍]]。九年，卒於任上，謚'''勤恪'''。十年二月，入[[賢良祠|賢良祠]]，直隸省亦建祠宇。

==參考文獻==
*《[[八旗通志|八旗通志]]》卷一百八十八 名臣列傳四十八
*《[[滿漢名臣傳|滿漢名臣傳]]》蔡良列傳

[[Category:福州將軍|Category:福州將軍]]
[[Category:廣州將軍|Category:廣州將軍]]
[[Category:正白旗漢軍人|Category:正白旗漢軍人]]
[[Category:蔡姓|L]]
[[Category:南贛鎮總兵|Category:南贛鎮總兵]]
[[Category:諡勤恪|Category:諡勤恪]]