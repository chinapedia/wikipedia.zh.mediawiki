{{佛教}}
'''五濁'''是一个佛教術語，指五種渾濁不淨之法，包括劫濁、見濁、煩惱濁、眾生濁、命濁，合稱五濁<ref>《[[雜阿含經|雜阿含經]]》卷32：「爾時，尊者摩訶迦葉住舍衛國東園鹿子母講堂。晡時從禪覺，往詣佛所，稽首禮足，退坐一面。白佛言：「世尊！何因何緣世尊先為諸聲聞少制戒時，多有比丘心樂習學；今多為聲聞制戒，而諸比丘少樂習學。」佛言：「如是！迦葉！'''命濁．煩惱濁．劫濁．眾生濁．見濁'''。眾生善法退減故，大師為諸聲聞多制禁戒，少樂習學。迦葉！譬如劫欲壞時，真寶未滅，有諸相似偽寶出於世間，偽寶出已，真寶則沒。如是！迦葉！如來正法欲滅之時，有相似像法生，相似像法出世間已，正法則滅。譬如大海中，船載多珍寶則頓沈沒，如來正法則不如是漸漸消滅。如來正法不為地界所壞，不為水、火、風界所壞；乃至惡眾生出世，樂行諸惡，欲行諸惡，成就諸惡，非法言法，法言非法，非律言律，律言非律。以相似法，句味熾然，如來正法於此則沒。」</ref><ref>《[[悲華經|悲華經]]》卷2：「爾時會中有菩薩摩訶薩名曰寂意。瞻覩如來種種神化已。白佛言。世尊。何因緣故。其餘諸佛所有世界。清淨微妙種種莊嚴。離於五濁無諸穢惡。其中純有諸大菩薩。成就種種無量功德受諸快樂。其土乃至無有聲聞辟支佛名。何況當有二乘之實。今我世尊。何因何緣處斯穢惡不淨世界。'''命濁．劫濁．眾生濁．見濁．煩惱濁'''。於是五濁惡世之中。成阿耨多羅三藐三菩提。在四眾中說三乘法。以何緣故。不取如是清淨世界。而不遠離五濁惡世。佛告寂意菩薩。善男子。菩薩摩訶薩以本願故取淨妙國。亦以願故取不淨土。何以故。善男子。菩薩摩訶薩成就大悲故。取斯弊惡不淨土耳。是故吾以本願。處此不淨穢惡世界。成阿耨多羅三藐三菩提。」</ref><ref>《[[首楞嚴經|首楞嚴經]]》卷4：爾時世尊哀愍會中緣覺聲聞於菩提心未自在者，及為當來佛滅度後末法眾生發菩薩心，開無上乘妙修行路，宣示阿難及諸大眾：「汝等決定發菩提心，於佛如來妙三摩提不生疲惓。應當先明『發覺初心』二決定義。云何初心二義決定？阿難！第一義者：汝等若欲捐捨聲聞、修菩薩乘、入佛知見，應當審觀：『因地發心與果地覺，為同為異？』阿難！若於因地以生滅心為本修因，而求佛乘不生不滅，無有是處。以是義故，汝當照明：諸器世間可作之法皆從變滅。阿難！汝觀世間可作之法，誰為不壞？然終不聞爛壞虛空：何以故？空非可作，由是始終無壞滅故；則汝身中堅相為地，潤濕為水，煖觸為火，動搖為風，由此四纏，分汝湛圓妙覺明心為視、為聽、為覺、為察，從始入終，五疊渾濁。」</ref>。充满这五种不淨的世界称为'''五濁惡世'''。

==概述 ==
===劫濁===
'''劫濁'''：三災起時，更相殺害，眾生飢饉，種種疾病，此謂劫濁<ref>《文殊師利問經》卷2(CBETA, T14, no. 468, p. 503, b27-28)</ref><ref>《瑜伽師地論》卷44〈17菩提分品〉：「如於今時漸次趣入饑饉中劫，現有眾多饑饉可得。漸次趣入疫病中劫，現有眾多疫病可得。漸次趣入刀兵中劫，現有眾多互相殘害刀兵可得。昔時不爾，是名劫濁。」(CBETA, T30, no. 1579, p. 538, a20-24)</ref>。有謂某世界於成住壞空，乃至年月日時長短劫中，遍虛空中未凝四大，虛妄見分渾沌未開為六根，一片昏鈍，說為劫濁。
* 參考：[[劫|劫]]

===見濁===
'''見濁'''：有情於劫濁中起諸妄情，欲覺見知六塵，乃攝四大成有根身，依於地大質礙，由見聞覺知等羅織水火風空，由是見聞嗅嚐覺觸雍滯，不得通流，有情妄覺遂分六根，從此起諸妄知妄覺妄見，是名見濁。<br />
* 參考：[[見惑|見惑]]
===煩惱濁===
'''煩惱濁'''：謂無始來憶識誦習，於自本性中發起妄見知覺，此妄知覺不離六塵，因六塵起；若離六塵，即無妄知覺相；眾生不了覺性本一，於六塵中互相交織熏習；本非有六，唯一精明；眾生以不了故，於六根六塵中，生諸煩惱，名煩惱濁。<br />
* 參考：[[煩惱|煩惱]]
===眾生濁===
'''眾生濁'''：一切凡夫有情心識念念不停，常欲留於世間起知見聞觸等，以是業習所引，十方國土遷流受生，各種各類群聚而生，互相為緣，輪轉生死，增益妄情難以止息，名為眾生濁。<br />
* 參考：[[有情|有情]]
===命濁===
'''命濁'''：一切有情見聞覺知本一精明，執六塵相及以六根，遂成六用；而體性本自相通，元無差異，然以四大五根妄覺執著及與意根執妄覺知，遂使諸根成界；雖性相通，而於六塵之用相隔，以妄情四大交織，成此身命六用隔越，不能返源歸一，謂為命濁。

以五濁故，引生火水風災及饑饉劫、刀兵劫、疫劫等，十方國土民不聊生，是為國土亂<ref>《[[首楞嚴經|首楞嚴經]]》卷4：「云何為濁？阿難！譬如清水，清潔本然，即彼塵土灰沙之倫，本質留礙；二體法爾性不相循。有世間人取彼土塵投於淨水，土失留礙，水亡清潔，容貌汩然，明之為濁；汝濁五重，亦復如是。阿難！汝『見、虛空』遍十方界，空見不分，有空無體，有見無覺，相織妄成，是第一重名為'''劫濁'''。汝身現摶四大為體，見聞覺知壅令留礙；水火風土旋令覺知，相織妄成，是第二重名為'''見濁'''。又汝心中憶識誦習性發知見，容現六塵；離塵無相，離覺無性；相織妄成，是第三重名'''煩惱濁'''。又汝朝夕生滅不停，知見每欲留於世間，業運每常遷於國土；相織妄成，是第四重名'''眾生濁'''。汝等見聞元無異性，眾塵隔越，無狀異生，性中相知，用中相背，同異失準，相織妄成，是第五重名為'''命濁'''。」「阿難！汝今欲令見聞覺知、遠契如來常樂我淨，應當先擇死生根本，依不生滅圓湛性成，以湛旋其虛妄滅生，伏還元覺，得元明覺無生滅性為因地心，然後圓成果地修證；如澄濁水貯於淨器，靜深不動，沙土自沈，清水現前，名為初伏客塵煩惱；去泥純水，名為永斷根本無明；明相精純，一切變現不為煩惱，皆合涅槃清淨妙。」</ref>。

==参考文献==
<div class="references-small">
<references></references>
</div>


[[Category:佛教術語|Category:佛教術語]]
[[Category:佛教名數5|Category:佛教名數5]]