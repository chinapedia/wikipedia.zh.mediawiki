{{佛教}}
'''安那般那念'''（梵文：ānāpāna-smṛti，巴利文：ānāpāna-sati），又譯為'''阿那般那觀'''、'''念阿那般那'''、'''阿那波那'''、'''念阿般'''，義譯為'''入出息念'''、'''入出息觀'''、'''數息觀'''、'''安般守意'''，佛教術語，是以觀察[[呼吸|呼吸]]作為修習[[禪那|禪那]]的方法。

==音義==
「安那」（{{IAST|āna}}）義為持來，而「般那」（{{IAST|apāna}}）義為持去，一般將其對應於入息（{{IAST|assāsa}}）和出息（{{IAST|passāsa}}）<ref>《[[大毘婆沙論|大毘婆沙論]]》：「如契經說：『有持來，有持去，有持來、持去念，有修持來、持去念。』
*此中持來者，謂：入息；持去者，謂：出息。如《[[施設論|施設論]]》說：『吸風入內，名持來；引風出外，名持去；如鍜金師囊，囊開合，風隨入出，此亦如是。』
*有作是說：出息名持來，入息名持去。
*有餘師說：煖息名持來，冷息名持去。
*復有說者：上息名持來，下息名持去。
評曰：此中初說為善。能緣彼念，名持來、持去念。即於此念，及此相應俱有諸法，若修若習、若多所作，名修持來、持去念。」
</ref>，即[[氣_(印度醫學)|氣息]]（{{IAST|pāṇa}}）進入和離開身體<ref>
《[[大毘婆沙論|大毘婆沙論]]》：「有入息，有出息，有入出息地，無入出息地。入息者，謂：息風入身。出息者，謂：息風出身。有入出息地者，謂：欲界及，下三[[靜慮|靜慮]]。無入出息地者，謂：第四靜慮，及四無色。」
</ref>。「念」（{{IAST|sati}}）即是[[念住|念住]]之[[念_(佛教)|念]]<ref>
《[[法蘊論|法蘊論]]·覺支品》：「脩習如是四念住時，所有無漏作意相應，諸念，隨念，專念，憶念，不忘不失，不遺不漏，不失法性，心明記性，總名為念。亦名念根，亦名念力，亦名念覺支，亦名正念。」<br />
《[[中阿含經|中阿含經]]·[[城喻經|城喻經]]》：「聖弟子，常行於念，成就正念，久所曾習，久所曾聞，恒憶不忘，是謂聖弟子，得念守門大將，除惡不善，修諸善法也。」<br />
《[[雜阿含經|雜阿含經]]·一一七五經》：「四守門者，謂四念處。」<br />
《[[大毘婆沙論|大毘婆沙論]]》：「又說：『念能遍行，防護一切，我聖弟子，具念防護，捨不善法，修習善法。』」
</ref>。

==簡介==
釋迦牟尼佛在世時，曾在僧團中教授[[不淨觀|不淨觀]]，但因產生修行者[[自殺|自殺]]等問題，故而教授了安那般那念<ref>《十誦律》卷2：「在跋耆國跋求摩河上。是時佛語諸比丘，修習不淨觀，得大果大利。……諸比丘作是念已。勤修習不淨觀。深懷厭惡，慚愧是身。……爾時或有比丘發心，欲死、歎死，求刀自殺，或服毒藥，或有自繫，或投高崖，或有比丘轉相害命。……以是因緣，僧遂減少。月十五日說戒時至，眾僧減少。佛知故，問阿難言：『今說戒日，眾僧都集，何故減少？』阿難白言：『……如是二三，乃至六十，故僧減少。唯願世尊，為諸比丘說餘善道。安樂住法無有厭惡。諸惡法生即能除滅。』……佛告阿難：『有阿那般那念，名為善道安樂住法。所以者何？諸惡法生，即能除滅，無厭惡故。』」<br>
《[[雜阿含經|雜阿含經]]》卷29〈809經〉：「時，諸比丘，修不淨觀已，極厭患身，或以刀自殺，或服毒藥，或繩自絞，投巖自殺，或令餘比丘殺。有異比丘，極生厭患惡露不淨，至鹿林梵志子所，語鹿林梵志子言：賢首！汝能殺我者，衣鉢屬汝。……時，鹿林梵志子，即以利刀，殺彼比丘，次第乃至，殺六十人。爾時，世尊至十五日說戒時，於眾僧前坐，告尊者阿難：『何因何緣，諸比丘，轉少、轉減、轉盡？』阿難白佛言：『世尊為諸比丘說修不淨觀，讚歎不淨觀。諸比丘修不淨觀已，極厭患身，廣說乃至，殺六十比丘。……唯願，世尊！更說餘法，令諸比丘聞已，勤修智慧，樂受正法，樂住正法。』佛告阿難：『是故，我今次第說，住微細住，隨順開覺，已起、未起惡不善法，速令休息，如天大雨，起、未起塵，能令休息。……謂安那般那念住。』阿難白佛：『云何修習安那般那念住，隨順開覺，已起、未起惡不善法，能令休息？』佛告阿難：『若比丘，依止聚落，如前廣說，乃至如滅出息念而學。』」
</ref>，並於[[五戒|不殺生戒]]中禁止自殺、勸死、讚死<ref>
《[[善見律毘婆沙|善見律毘婆沙]]》：「爾時，世尊，以阿那波那念，教諸比丘，因諸比丘觀不淨，而自共相殺。因此故，集諸眾僧，集已，世尊訶責眾僧：『汝等比丘，何以自共相殺？賃鹿杖沙門，復殺諸比丘？』如來訶責已，而為諸比丘，結第三波羅夷：若比丘，故斷人命，如是為初，……次至隨結，讚死、教死為初。」
</ref>。安那般那念修行穩妥，能快速成就[[四念處|四念處]]<ref>
《[[大毘婆沙論|大毘婆沙論]]》：「問：雖此一經說不淨觀通四念住，而無量經說持息念通四念住，非不淨觀，有何意耶？答：以持息念，依處串習，牢固可恃，假使失念，煩惱現行，速可依之，伏諸煩惱，引四念住。……言非處者，謂：諸造色相不定故，由此多經說持息念通四念住，非不淨觀。復次、以持息念，增益法想，是空觀本，由此速能引四念住，是故偏說。若不淨觀，增有情想，如說：此骨為女、為男，障礙空觀，不能速疾引四念住，是故不說。復次，以持息念，所緣憐近，無種種相，無次第，不依有情，任運而轉，由此速能引四念住，是故偏說。若不淨觀，與此相違，是故不說。復次，以持息念，唯內道起，不共外道，由此速能引四念住，是故說。若不淨觀，外道亦起，不能速疾引四念住，是故不說。」
</ref>，契經中滿足四念處的安那般那念，可總結為十六勝行<ref>
《[[瑜伽師地論|瑜伽師地論]]》：「云何阿那波那念所緣？謂：緣入息出息念，是名阿那波那念。……入息出息，有四異名，何等為四？一名、風，二名、阿那波那，三名、入息出息。四名、身行。……又此阿那波那念，應知略有五種修習，何等為五？一、算數修習，二、悟入諸蘊修習，三、悟入緣起修習，四、悟入聖諦修習，五、十六勝行修習。……如是於聖諦中，善修習已，於見道所斷一切煩惱，皆悉永斷，唯餘修道所斷煩惱。為斷彼故，復進修習十六勝行。」
</ref>。安那般那念，是有學者應得、應到、應證之法，是無學者現法樂住之法，故而稱為：聖住、天住、梵住、學住、無學住、如來住<ref>
《[[雜阿含經|雜阿含經]]·八〇七經》：「爾時，世尊坐禪，二月過已，從禪覺，於比丘僧前坐，告諸比丘：……我於此二月，念安那般那，多住思惟：入息時念入息，如實知；出息時念出息，如實知，若長、若短。一切身覺入息念，如實知；一切身覺出息念，如實知。身行休息入息念，如實知；乃至滅出息念，如實知。我悉知已，我時作是念：此則麁思惟住，我今於此思惟，止息已，當更修餘微細，修住而住。爾時，我息止麁思惟已，即更入微細思惟，多住而住。……<br />
佛告諸比丘：若有正說，聖住、天住、梵住、學住、無學住、如來住，學人所不得當得，不到當到，不證當證，無學人現法樂住者，謂：安那般那念，此則正說，所以者何？安那般那念者，是聖住、天住、梵住，乃至無學現法樂住。」<br />
《[[大毘婆沙論|大毘婆沙論]]》：「
*又彼經說：『今我此定猶為麁淺，我應更入餘深細定。』問：此中何者是深細定？有說：第四靜慮。有說：無色。有說：滅定。……
*又彼經說：『佛告苾芻：若有問言，云何聖住？云何天住？云何梵住？云何佛住？云何學住？云何無學住？應正答言：謂持息念，所以者何？此持息念，能令學者，證所未證；能令無學者，得現法樂住。』此持息念，不雜煩惱故，名聖住；自性光淨故，名天住；自性寂靜故，名梵住；諸佛多住故，名佛住；學所得故，名為學住，無學得故，名無學住。學者，由此得勝現觀，斷除煩惱故，名證所未證。無學者，由此得不動心解脫故，名得現法樂住。有說：此持息念，是聖所有，能引聖性故，名聖住，廣說乃至，是無學所有，能引無學性故，名無學住。學者，由此能證阿羅漢果故，名證所未證。無學者，由此住四種樂故，名得現法樂住；四種樂者：一、出家樂，二、遠離樂，三、寂靜樂，四、三菩提樂。問：此持息念，是非學、非無學，何故名為學、無學住？答：學、無學者，身中有故。」
</ref>。

在[[阿毘達磨|阿毘達磨]]，如[[說一切有部|說一切有部]]《[[大毘婆沙論|大毘婆沙論]]》等中，修行安那般那念，有六步修法：數、隨、止（{{IAST|ṭhapanā}}）、觀（{{IAST|sallakkhaṇā}}）、轉、淨<ref>
《[[大毘婆沙論|大毘婆沙論]]》：「此持息念，由六因故，應知其相：一、數，二、隨，三、止，四、觀，五、轉，六、淨。
*數有五種：一、滿數，二、減數，三、增數，四、亂數，五、淨數。滿數者，謂：從一數至十。減數者，謂：於二等數為一等。增數者，謂：於一等數為二等。亂數者，謂：數過十。……淨數者，於五入息數為五入，於五出息數為五出。問：為先數入息？為先數出息耶？答：先數入息，後數出息。……
*隨者，繫心隨息，從外入內，謂：從口鼻流至咽喉，復從咽喉流至心胸，復從心胸流至臍輪，如是展轉乃至足指，心皆隨逐。心復隨息，從內出外，半麻一麻，半麥一麥，半指節一指節，半指一指，半搩手一搩手，半肘一肘，半尋一尋，乃至廣說，隨根勢力，息去近遠，心皆隨逐。
*止者，謂：觀息風，初住口鼻，次住咽喉，次住心胸，次住臍輪，展轉乃至後住足指，隨息所止，心住觀之。有說：止者，住心觀息遍住身中，如珠中縷。
*觀者，謂：此息風，若至口鼻，能審觀察，若至咽喉，亦審觀察，如是展轉乃至足指，亦審觀察。觀息風已，復作是念：此風聚中，有四大種，此四大種，生諸造色，此所造色，是心、心所所依止處。如是行者，觀息為先，展轉遍能觀五取蘊。
*轉者，轉此入出息觀，起身[[念住|念住]]，展轉乃至起法念住。
*淨者，從[[順決擇分|煖]]乃至無學。……」
《[[解脫道論|解脫道論]]》：「先師說四種修念安般，所謂：算、隨逐、安置、隨觀。
*問曰：云何名算？答曰：初坐禪人，從初出息，乃至入息，從一至十，過十不算。復說：從一至五，過五不算，不令意誤。是時當算，乃至離算，從入出息，事念住，此謂名算。
*隨逐者，攝算，以念無間，逐出入息，此謂隨逐。
*名安置者，或鼻端，或於脣，是入出息所觸處，於彼作風相，令念住，此謂安置。
*名隨觀者，由觸自在，當隨觀相，於此所起喜樂等法，應當隨觀，此謂隨觀。
彼算為覺滅，令得出離覺。隨逐者，為滅麁覺，於出入息，作念無間。安置，為斷於亂，作不動想。隨觀者，為受持想，為知勝法。」<br />
《[[善見律毘婆沙|善見律毘婆沙]]》：「憶識心中者，云何憶識？數（{{IAST|gaṇanā}}）、隨（{{IAST|anubandhanā}}）、觸（{{IAST|phusanā}}）、安置（{{IAST|ṭhapanā}}）、觀（{{IAST|sallakkhaṇā}}）、還（{{IAST|vivaṭṭanā}}）、淨（{{IAST|pārisuddhi}}），歷觀（{{IAST|tesañca paṭipassanāti}}）。數者，一二為初。隨者，隨息出入。觸，息所觸處。安置者，道也。淨者，果。歷觀者，法相。」
</ref>，數息等前四為身念處加行，能引起[[四念處|四念處]]<ref>
《[[中阿含經|中阿含經]]》卷24〈98經〉〈念處經〉：「復次，比丘觀身如身，比丘者，念入息即知念入息，念出息即知念出息；入息長即知入息長，出息長即知出息長；入息短即知入息短，出息短即知出息短；學一切身息入，學一切身息出；學止身行息入，學止口行息出。如是比丘觀內身如身，觀外身如身，立念在身，有知有見，有明有達，是謂比丘觀身如身。」<br />
《[[大毘婆沙論|大毘婆沙論]]》：「問：此持息念自性是何？答：[[慧_(佛教)|慧]]為自性，然此聚中，[[念_(佛教)|念]]力增故，說名為念，如四念住，及宿住念，[[本性_(佛教)|本性]]生念，慧為[[自性_(佛教)|自性]]，然彼聚中，念力增故，說名為念。如除色想，慧為自性，然彼聚中，想力增故，說名為想，此亦如是。若并眷屬，四蘊、五蘊，為其自性。此持息念，界者，謂：欲色界，非無色界。地者，五地，謂：欲界、靜慮中間，及下三靜慮[[近分定|近分]]；諸有欲令下三根本靜慮地，亦有捨根者，彼說此念通八地，謂：前五，及下三靜慮。所依者，唯依欲界，非色、無色界。有餘師說：依欲、色界，非無色界，然初起時，必依欲界。行相者，非聖行相。所緣者，緣息風。念住者，是身念住[[加行|加行]]，非根本[[念住|念住]]；若依汎爾四念住說，是身念住，緣色法故。問：何故契經說：『持息念通四念住。』答：此能引起四念住故，作如是說。……此持息念，智者，一世俗智。三摩地者，非[[三摩地|三摩地]]俱。根者，一捨根。……見所斷、修所斷、不斷者，唯修所斷。……」
</ref>，進而轉、淨，[[見道|見道]]證果。後人將其與身念處之[[不淨觀|不淨觀]]<ref>
《[[大毘婆沙論|大毘婆沙論]]》：「問：[[不淨觀|不淨觀]]以何為自性？答：以無貪[[善根|善根]]為自性。修定者說：以慧為自性。……此不淨觀，界者，唯欲、色界，以無色界無緣色法不淨觀故。地者，十地，謂：在欲界、靜慮中間、及四[[靜慮|靜慮]]、四近分故。……此不淨觀，念住者，身[[念住|念住]]俱，有說：此非根本念住，但可是身念住[[加行|加行]]。智者，世俗智俱。三摩地者，非[[三摩地|三摩地]]俱。根相應者，總說但與三根相應，謂：樂、喜、捨。……見所斷、修所斷、不斷者，是修所斷。……」
</ref>，合稱二甘露門<ref>
《[[雜阿含經|雜阿含經]]·二七二經》：「善男子、善女人，信樂出家，修習無相三昧，修習、多修習已，住甘露門，乃至究竟甘露涅槃。」
</ref>，漢傳佛教將其歸入[[五停心觀|五停心觀]]。

==十六勝行==
十六勝行出於《[[雜阿含經|雜阿含經]]·八〇三經》等<ref>
《[[雜阿含經|雜阿含經]]·八一〇經》：「何等為一法？謂安那般那念，多修習已，能令[[四念處|四念處]]滿足。四念處滿足已，[[七覺分|七覺分]]滿足。七覺分滿足已，明、解脫滿足。云何修安那般那念四念處滿足？是比丘，依止聚落，乃至如滅出息念學。……入息念時，如入息念學，出息念時，如出息念學，若長、若短。一切身行覺知，入息念時，如入息念學；出息念時，如出息念學。身行休息，入息念時，如身行休息入息念學；身行休息，出息念時，如身行休息出息念學。……」<br />
《[[雜阿含經|雜阿含經]]·八〇三經》：「是比丘，若依聚落、城邑止住，晨朝著衣持鉢，入村乞食，善護其身，守諸根門，善繫心住。乞食已，還住處，舉衣鉢，洗足已，或入林中、閑房、樹下，或空露地，端身正坐，繫念面前。斷世貪愛，離欲清淨，瞋恚、睡眠、掉悔、疑斷。度諸疑惑，於諸善法，心得決定。遠離五蓋煩惱，於心令慧力羸，為障礙分，不趣涅槃。
*念於內息，繫念善學，念於外息，繫念善學，息長、息短。覺知一切身入息，於一切身入息善學；覺知一切身出息，於一切身出息善學。覺知一切身行息入息，於一切身行息入息善學；覺知一切身行息出息，於一切身行息出息善學。
*覺知喜，覺知樂，覺知心行，覺知心行息入息，於覺知心行息入息善學；覺知心行息出息，於覺知心行息出息善學。
*覺知心，覺知心悅，覺知心定，覺知心解脫入息，於覺知心解脫入息善學；覺知心解脫出息，於覺知心解脫出息善學。
*觀察無常，觀察斷，觀察無欲，觀察滅入息，於觀察滅入息善學；觀察滅出息，於觀察滅出息善學。
是名修安那般那念，身止息、心止息，有覺有觀，寂滅、純一，明分想，修習滿足。」
</ref>，修行者居[[阿練若|阿練若]]，或在樹下，或在靜室，結[[跏趺坐|加趺坐]]<ref>
《[[大毘婆沙論|大毘婆沙論]]》：「問：結加趺坐義何謂耶？答：是相周圓，而安坐義。聲論者曰：以兩足趺，加致兩髀，如龍盤結，端坐思惟，是故名為結加趺坐。脇尊者言：重壘兩足，左右交盤，正觀境界，名結加坐，唯此威儀順修定故。大德說曰：此是賢聖吉祥坐故，名結加坐。」
</ref>，端身正願<ref>
《[[大毘婆沙論|大毘婆沙論]]》：「問：端身者是何義？答：是身正直，而安坐義。問：正願者是何義？答：是順善品，而注心義。」<br />
《[[善見律毘婆沙|善見律毘婆沙]]》：「正身者，十八背骨骨相累，筋脈皮寬舒，若急坐者，須臾疲勞，從禪定退。安念前者，念禪定法，安置其前。」
</ref>，住對面念（{{IAST|pari-mukhaṃ satiṃ upaṭṭhapetvā}}）<ref>
《[[解脫道論|解脫道論]]》：「於是現前令學安者，謂：繫念住於鼻端，或於口脣，是出入息所緣處，彼坐禪人，以安念此處。入息出息，於鼻端、口脣，以念觀觸；或現念令息入，現念令息出。現於息入時，不作意；於出時，亦不作意。……若坐禪人，於入出息，作意內外，其心成亂，若心起亂，其身及心，成懈怠動搖，此是過患。……<br />彼坐禪人，以九小煩惱清淨心，現念入息，彼相得起。名相者，如抽綿、抽古貝，觸身成樂觸；如涼風，觸身成樂觸；如見入出息風，觸鼻、口脣，念作風想，不由形色，此謂相。若坐禪人，以修多、修相成增長，若鼻端增長，於眉間、於額，成多處住，成滿頭風；從此增長，滿身猗樂，此謂具足。復有坐禪人，從初見異相，如煙、如霧、如塵、如碎金，猶如針刺，如蟻所嚙，見種種色。若坐禪人，心不明了，於彼異相，心作異想，成顛倒，不成出入息想。若明了，坐禪人，不作異意想，念現入息，念現出息，離作餘想，若如是作意，異相即滅。<br />是坐禪人，得微妙相，心不放逸，念現入息，念現出息，彼相自在，以相自在，欲起修行。由欲自在，念現入息，念現出息，起喜。已喜自在，已欲自在，念現入息，念現出息，起捨。彼已捨自在，已欲自在，已喜自在，念現入息，念現出息，其心不亂，若心不亂，諸蓋滅，禪分起，此坐禪人，已得寂滅勝四禪定。」<br />
《[[大毘婆沙論|大毘婆沙論]]》：「問：住對面念是何義耶？答：面謂定境，對謂現矚，此念令心現矚定境。……云何名住對面念耶？答：修觀行者，繫念眉間，或觀青瘀，或觀膖脹，或觀膿爛，或觀破壞，或觀異赤，或觀被食，或觀分離，或觀白骨，或觀骨鎖，此等名為住對面念。問：何緣繫念在眉間耶？答：修觀行者，先依此處，生賢聖樂，後漸遍身，是故彼於眉間繫念；如受欲者，男女根處，先生欲樂，後漸遍身，此亦如是。亦有本說：繫念明闇明者謂眼，即說繫念在鼻按中。復有本說：繫念髮際。或有本說：繫念鼻端。……問：何故此中，但說不淨觀名對面念，非持息念、界差別觀耶？答：此中亦應說持息念，界差別觀，名對面念，而不說者，是有餘說。」
</ref>。斷[[五蓋|五蓋]]入[[禪那|禪那]]<ref>
《[[雜阿含經|雜阿含經]]·四七四經》：「佛告阿難：……阿難！我以諸行漸次寂滅（{{IAST|nirodha}}）故說；以諸行漸次止息（{{IAST|passaddhiya}}）故說：一切諸受，悉皆是苦。……佛告阿難：初禪正受時，言語（{{IAST|vācā}}）止息；二禪正受時，覺觀（{{IAST|vitakka-vicāra}}）止息；三禪正受時，喜心止息；四禪正受時，出入息止息。空入處正受時，色想止息；識入處正受時，空入處想止息；無所有入處正受時，識入處想止息，非想非非想入處正受時，無所有入處想止息。想受滅正受時（{{IAST|saññā-vedayita-nirodhaṃ samāpannassa}}），想（{{IAST|saññā}}）受（{{IAST|vedanā}}）止息，是名漸次諸行止息。……佛告阿難：於貪欲，心不樂、解脫；恚、癡，心不樂、解脫，是名勝止息、奇特止息、上止息、無上止息，諸餘止息，無過上者。」<br />
《[[法蘊論|法蘊論]]》：「世尊說：『慶喜當知，入初[[靜慮|靜慮]]時，[[語言|語言]]靜息，由此為緣，餘法亦靜息，此名第一順輕安相。入第二靜慮時，[[尋_(佛教)|尋]]、[[伺_(佛教)|伺]]靜息，由此為緣，餘法亦靜息，此名第二順輕安相。入第三靜慮時，諸[[喜_(佛教)|喜]]靜息，由此為緣，餘法靜息，此名第三順輕安相。入第四靜慮時，入、出息靜息，由此為緣，餘法亦靜息，此名第四順輕安相。入[[滅盡定|滅想受定]]時，[[想_(佛教)|想]]、[[受_(佛教)|受]]靜息，由此為緣，餘法亦靜息，此名第五順輕安相。慶喜當知，復有第六上妙輕安，是勝、是最勝，是上、是無上，如是輕安，最上最妙，無餘輕安能過此者，此復是何？謂：心從貪，離染解脫，及從瞋、癡，離染解脫，此名第六順輕安相。』」
</ref>：
{| class="wikitable nounderlines"
|- valign="top"
| 身<ref>
《[[大毘婆沙論|大毘婆沙論]]》：「如契經說：『佛告苾芻：我已念入出息，了知我已念入出息。我已念短入出息，了知我已念短入出息。我已念長入出息，了知我已念長入出息。我已覺遍身入出息，了知我已覺遍身入出息。我已止身行入出息，了知我已止身行入出息。』……應知此中，念入出息者是總，念短入出息等是別。復次、念入出息者，是欲界持息念；念短息者，是初[[禪那|靜慮]]；念長息者，是第二靜慮；覺遍身者，是第三靜慮；止身行者，是第四靜慮。」
</ref> || colspan="2"| 於[[念_(佛教)|念]]入息，我今能學念於入息；於念出息，我今能學念於出息，若長、若短。<ref>
《[[大毘婆沙論|大毘婆沙論]]》：「問：入出息，為先短後長？為先長後短耶？答：先短後長。云何知然？如《施設論》說：『菩薩初入定時，其息速疾，久入定已，息便安住。』如人擔重，經嶮難處，其息速疾；後至平道，息便安住故，入出息先短後長。」<br />
《[[解脫道論|解脫道論]]》：「『若長入息，若短出息，於短入息，如是學之者。』方便所作，過於其性，此謂長。性者，現智，智為現，不愚癡事。問曰：云何不愚癡事？答曰：初坐禪人，得身心倚，以入出息，念現作住，其出入息成細；出入息細故，成不可取；時坐禪人，若長息隨觀作長，乃至相起住；若相已起住，以性應作意，此謂不愚癡。復次、當為心消息，有時作長，有時作短。如是當修。」
</ref> || 於覺了（{{IAST|paṭisaṃvedī}}）遍身（{{IAST|sabba-kāya}}）入息，我今能學覺了遍身入息；於覺了遍身出息，我今能學覺了遍身出息。<ref>
《[[大毘婆沙論|大毘婆沙論]]》：「問：此觀息風，從鼻而入，還從鼻出，何故乃說『我覺遍身入出息』耶？答：息念未成，觀入出息，從鼻入出；息念成已，觀身毛孔，猶如藕根，息風周遍，於中入出。問：若爾，何故非出定耶？答：意樂加行，俱未息故；如菩薩時，雖作此觀，而不出定；亦以意樂、加行，未息故，無有過。尊者[[世友|世友]]作如是說：如觀一切大種造色、所合成身，皆是無常、苦、空、無我，如病、如癰、如箭、不淨；以不捨離，緣息風覺，不名出定，此亦應爾。」<br />
《[[舍利弗阿毘曇論|舍利弗阿毘曇論]]·緒分·定品》：「何謂『學一切身出息覺知、學一切身入息覺知』？如比丘，以息滿一切身，出息；若一切身內空已，入息。如巧橐師、橐師弟子，令橐囊滿已，按使氣出；若橐囊空已，還開其口，使氣得滿。比丘如是，令一切身中息滿已，出息；若一切身內空已，入息。」<br />
《[[解脫道論|解脫道論]]》：「復次、坐禪人，以事令分明相起，是事當修：『知一切身我入息，如是學者。』以二種行，知一切身，不愚癡故，以事故。問曰：云何無愚癡知一切身？答曰：若坐禪人，念安般定，身心喜樂觸成滿，由喜樂觸滿，一切身，成不愚癡。問曰：云何以事知一切身？答曰：出入息者，所謂一處住色身；出入息事，心、心數法名身，此色身名身，此謂一切身。彼坐禪人，如是以見，知一切身，雖有身、無眾生、無命。如是學者，謂：三學，一、增上戒學，二、增上心學，三、增上慧學；如實戒，此謂增上戒學；如實定，此謂增上心學；如實慧，此謂增上慧學。」<br />
《[[善見律毘婆沙|善見律毘婆沙]]》：「『我出息知一切身、入息亦知一切身』者，知一切身出息入息，身長、短、初、中、後，一切知，現前知，知與心合，知息初後。」「何謂名為隨念？知出入息，不假數而知。隨念有三種，何謂為三？答曰：……若出息者，齊為初，心為中，鼻頭為後。若入息，鼻頭為初，心為中，齊為後。」
</ref>
 || 於[[輕安|息除]]（{{IAST|passambhaya}}）身行（{{IAST|kāya-saṅkhāra}}）入息，我今能學息除身行入息；於息除身行出息，我今能學息除身行出息。<ref>
《[[大毘婆沙論|大毘婆沙論]]》：「止身行者，謂：令息風，漸漸微細，乃至不生。」<br />
《[[舍利弗阿毘曇論|舍利弗阿毘曇論]]·緒分·定品》：「何謂『學除身行出息、學除身行入息』？身行，謂：出息、入息，有麁有細。云何麁身行？若掉動，是名麁身行。云何細身行？若寂靜，是名細身行。如比丘，以細身行，調伏麁身行，降勝除出。如巧匠、巧匠弟子，以小楔出大楔；如是比丘，以細身行，調伏麁身行。如人馳走，自思惟：『我以何故走？我當安徐行』，便安詳行。此人復如是思惟：『我何以安詳行？我應當住』，便住。此人復思惟：『我何故住？我當坐』，便坐。此人復如是思惟：『我何故坐？我當臥』，便臥。此人如是，除麁身行，親近細身行；比丘如是，除麁身行，親近細身行。」<br />
《[[解脫道論|解脫道論]]》：「彼坐禪人，此三學，於彼事，以念作意學之，修已多修，此謂：『學之令滅身行，我入息如是學。』云何名身行者？此謂出入息，以如是身行，曲、申，形隨申，動、踊、振、搖。如是於身行，現令寂滅。復次、於麁身行，現令寂滅，以細身行，修行初禪；從彼以最細，修第二禪；從彼最細，修行學第三禪；令滅無餘，修第四禪。問曰：若無餘滅出入息，云何修行念安般？答曰：善取初相故，以滅出入息，其相得起，成修行相。」<br />
《[[善見律毘婆沙|善見律毘婆沙]]》：「身有入息念，學滅出息入息，如是身心，不傾不危，不動不搖，寂靜，極微細如無，是名學滅出息入息，如是風住。……若學滅出息入息，如是成就風住不起，即名善開智慧人，入如是法，亦從此起。云何知之？譬如打銅器聲，初大後微，大聲已自憶識，後漸復善憶識微聲，善憶置心中，微聲已滅，猶思憶，不離心中；出息入息，亦復如是，初麁後細，憶識麁者，漸以至細，細者已滅，猶憶識心中，自此憶識故，心定住。如是得風息，心定住，關鍊成就，出息入息亦成就，阿那波那三昧亦成就，如是智慧人，入此禪定，亦從此起。是故律本中說：滅出息入息已，隨念更起，故名隨觀，知出息入息非隨念，隨念非出息入息，因此二法故，有知起，觀看此身，如是，次第得阿羅漢果。」
</ref>
|- valign="top"
| 受<ref>
《[[大毘婆沙論|大毘婆沙論]]》：「又彼經說：『我已覺喜入出息，了知我已覺喜入出息。我已覺樂入出息，了知我已覺樂入出息。我已覺心行入出息，了知我已覺心行入出息。我已止心行入出息，了知我已止心行入出息。』應知此中，覺喜者，觀初、二[[禪那|靜慮]]地喜；覺樂者，觀第三靜慮地樂；覺心行者，觀想及思；止心行者，謂：令心行，漸漸微細，乃至不生。」<br />
「初、二靜慮，是[[輕安|輕安]]樂；第三靜慮，別是[[受_(佛教)|受]]樂。初、二靜慮樂，行蘊攝；第三靜慮樂，受蘊攝。……何故初、二靜慮，立[[輕安|輕安]]為支，非行捨？第三、第四靜慮，立[[行捨|行捨]]為支？非輕安耶？答：……復次、初、二靜慮，輕安有因，謂：諸善[[喜_(佛教)|喜]]，如契經說：『心有喜故，身則輕安。』是故初、二靜慮，唯立輕安為支。第三、第四靜慮，輕安無因，謂：無善喜，唯應住捨故，彼但立行捨為支。復次、第三靜慮，棄捨極喜；第四靜慮，棄捨極樂故，此唯立行捨為支。」
</ref> || 於覺了[[喜_(佛教)|喜]]（{{IAST|pīti}}）入息，我今能學覺了喜入息；於覺了喜出息，我今能學覺了喜出息。<ref>
《[[集異門論|集異門論]]》：「『欣故生[[喜_(佛教)|喜]]』者，謂：上品欣，轉名為喜，彼於此喜，起、等起，生、等生，轉、現轉，聚集出現，由斯故說，欣故生喜。『心[[喜_(佛教)|喜]]故身[[輕安|輕安]]』者，謂：彼從欣，生心喜故，於現法中，身重性斷，心重性斷，身有堪能，心有堪能，身細滑，心細滑，身輕軟，心輕軟；身離蓋，心離蓋，身無懶惰，心無懶惰，身無疲倦，心無疲倦，由斯故說，心喜故身輕安。」
</ref> || 於覺了[[樂_(佛教)|樂]]（{{IAST|sukha}}）入息，我今能學覺了樂入息；於覺了樂出息，我今能學覺了樂出息。<ref>
《[[集異門論|集異門論]]》：「『身[[輕安|輕安]]故受[[樂_(佛教)|樂]]』者，謂：由身有堪能，心有堪能，廣說乃至，身無疲倦，心無疲惓故，身便有樂，心受妙喜，由斯故說，身輕安故受樂。」
</ref> || 於覺了心行（{{IAST|citta-saṅkhāra}}）入息，我今能學覺了心行入息；於覺了心行出息，我今能學覺了心行出息。<ref>
《[[雜阿含經|雜阿含經]]·三三六經》：「世尊告諸比丘：有六喜行（{{IAST|somanassūpavicāra}}），云何為六？如是比丘！若眼見色，喜於彼色處行。耳聲、鼻香、舌味、身觸、意識法，喜於彼法處行。諸比丘！是名六喜行。」<br />
《[[雜阿含經|雜阿含經]]·三三七經》：「世尊告諸比丘：有六憂行（{{IAST|domanassūpavicāra}}），云何為六？諸比丘！若眼見色，憂於彼色處行。耳聲、鼻香、舌味、身觸、意識法，憂於彼法處行。諸比丘！是名六憂行。」<br />
《[[雜阿含經|雜阿含經]]·三三八經》：「世尊告諸比丘：有六捨行（{{IAST|upekkhūpavicāra}}），云何為六？諸比丘！謂：眼見色，捨於彼色處行。耳聲、鼻香、舌味、身觸、意識法，捨於彼法處行。是名比丘六捨行。」<br />
《[[大毘婆沙論|大毘婆沙論]]》：「有三受，謂：樂受、苦受、不苦不樂受。……有五受，謂：樂根，苦根，喜根，憂根，捨根。……有六受，謂：眼觸所生受，耳、鼻、舌、身、意觸所生受。……有十八受，謂：六喜意近行，六憂意近行，六捨意近行。……三受、十八受，為三攝十八？十八攝三耶？答：三攝十八，非十八攝三，何所不攝？謂：有漏樂根、苦根，五識相應捨根；及無漏受。……<br />
問：十八意近行，云何建立？……答：總以三緣故，立十八，謂：一意識，相應近行，有喜、憂、捨，三種自性，各緣色等，六種境起，故有十八。已說自性，當說所以何因緣故名意近行？答：此十八受，意為近緣，行於境界，名意近行。又、此為近緣，令意於境，數數行故，名意近行。又、依意故，近境而行，名意近行。於境捷利，樂數分別故，名為行；……如是捷利受，數於六境，起分別行，或行順喜相，或行順憂相，或行順捨相，由此因緣，名意近行。問：此十八意近行，為但意地？亦五識耶？答：唯在意地，非五識。……」<br />
「問：何故有漏樂根，非意近行耶？答：欲界、初靜慮樂根，唯在五識及三識，意近行，唯在意識，故有漏樂根非意近行。問：第三靜慮，有漏樂根，唯在意識，何故不說？答：初非分故，後亦不立。……問：何故苦根非意近行？答：苦根，唯五識相應，意近行者，意識相應。……問：何緣五識相應捨根非意近行？答：如苦根說。問：何故無漏受非意近行？答：以無漏受，無意近行相故。……」<br />
「問：此十八意近行，何界地有幾？答：欲界具一切；色界中，初、二靜應，各有十二，除六憂；第三、第四靜慮，各有六，復除六喜。無色界中，空無邊處近分，若許有別緣下者，則有四捨意近行，謂：色、聲、觸、法；若唯許總緣下者，則唯有一法，捨意近行；如是說者，應說有四：四無色根本，及上三近分，各唯有一法，捨意近行。」
</ref> || 於息除心行入息，我今能學息除心行入息；於息除心行出息，我今能學息除心行出息。
|- valign="top"
| 心<ref>
《[[大毘婆沙論|大毘婆沙論]]》：「又彼經說：『我已覺心入出息，了知我已覺心入出息。我已令心歡喜入出息，了知我已令心歡喜入出息。我已令心攝持入出息，了知我已令心攝持入出息。我已令心解脫入出息，了知我已令心解脫入出息。』應知此中，覺心者，謂：觀識體；令心歡喜等者，佛雖不復令心歡喜、攝持、解脫，然菩薩時有如是事故，復重觀。」
</ref> || 於覺了心入息，我今能學覺了心入息；於覺了心出息，我今能學覺了心出息。<ref>
《[[瑜伽師地論|瑜伽師地論]]》：「又若得根本第一、第二、第三靜慮，彼定已，得初靜慮[[近分定|近分]]、[[未至定|未至依定]]，依此觀察所生起心，謂如實知，如實覺了：或有貪心、或離貪心，或有瞋心、或離瞋心，或有癡心、或離癡心，略心、散心，下心、舉心，有掉動心、無掉動心，有寂靜心、無寂靜心，有等引心、無等引心，善修習心、不善修習心，善解脫心、不善解脫心，於如是心，皆如實知，如實覺了。是故念言：『於覺了心入息出息，我今能學覺了心入息出息。』彼若有時，見為惛沈、睡眠，蓋覆障其心，由極於內住寂止故，爾時於外，隨緣一種淨妙境界示現，教導、讚勵、慶喜、策發其心。是故念言：『於喜悅心入息出息，我今能學喜悅心入息出息。』彼若有時，見為掉舉、惡作，蓋覆障其心，由極於外住囂舉故，爾時於內，安住寂靜，制持其心。是故念言：『於制持心入息出息，我今能學制持心入息出息。』若時，於心，善修善習，善多修習，為因緣故，令現行蓋，皆得遠離，於諸蓋中，心得清淨。是故念言：『於解脫心入息出息，我今能學解脫心入息出息。』
</ref>|| 於喜悅（{{IAST|abhi-pamodaya}}）心入息，我今能學喜悅心入息；於喜悅心出息，我今能學喜悅心出息。<ref>
《[[集異門論|集異門論]]》：「『由正了知若法、若義、便發起欣』者，最初所發喜，名為欣，彼於此欣，起、等起，生、等生，轉、現轉，聚集出現，由斯故說，便發起欣。『欣故生[[喜_(佛教)|喜]]』者，……。『心喜故身[[輕安|輕安]]』者，……。『身輕安故受[[樂_(佛教)|樂]]』者，……。」
</ref>  || 於制持（{{IAST|samādaha}}）心入息，我今能學制持心入息；於制持心出息，我今能學制持心出息。<ref>
《[[雜阿含經|雜阿含經]]·一二四七經》：「世尊告諸比丘：應當專心方便，隨時思惟三相，云何為三？隨時思惟止相（{{IAST|samādhi nimitta}}），隨時思惟舉相（{{IAST|paggaha nimitta}}），隨時思惟捨相（{{IAST|upekkhā nimitta}}）。若比丘一向思惟止相，則於是處，其心下劣；若復一向思惟舉相，則於是處，掉亂心起；若復一向思惟捨相，則於是處，不得正定（{{IAST|sammā samādhi}}），盡諸有漏。以彼比丘，隨時思惟止相，隨時思惟舉相，隨時思惟捨相故，心則正定，盡諸有漏。如巧金師、金師弟子，以生金著於爐中增火，隨時扇韛，隨時水灑，隨時俱捨。若一向鼓韛者，即於是處，生金焦盡；一向水灑，則於是處，生金堅強；若一向俱捨，則於是處，生金不熟，則無所用。」<br />
《[[集異門論|集異門論]]》：「『受[[樂_(佛教)|樂]]故心[[三摩地|定]]』者，謂：受樂故，遠離勞倦，無勞倦，法平等行故，心住、等住、近住一趣，得三摩地，由斯故說，受樂故心定。」
</ref>  || 於解脫（{{IAST|vimocaya}}）心入息，我今能學解脫心入息；於解脫心出息，我今能學解脫心出息。<ref>
《[[雜阿含經|雜阿含經]]·四七四經》：「佛告阿難：於貪欲，心不樂、解脫；恚、癡，心不樂、解脫，是名勝止息、奇特止息、上止息、無上止息（{{IAST|passaddhiya}}），諸餘止息，無過上者。」<br />
《[[法蘊論|法蘊論]]》：「世尊說：『……慶喜當知，復有第六上妙輕安，是勝、是最勝，是上、是無上，如是輕安，最上最妙，無餘輕安能過此者，此復是何？謂：心從貪，離染解脫，及從瞋、癡，離染解脫，此名第六順輕安相。』」<br />
《[[集異門論|集異門論]]》：「『心定故如實知見』者，謂：彼若時，心住、等住，無二、無轉；爾時，於苦，如實知見苦，於集、滅、道，如實知見集、滅、道，由斯故說，心定故如實知見。『如實知見故生厭』者，謂：彼若時，於苦，如實知見苦，於集、滅、道，如實知見集、滅、道；爾時，於五取蘊，便生厭毀，違逆而住，由斯故說，如實知見故生厭。『厭故能離』者，謂：彼若時，於五取蘊，能生厭毀，違逆而住；爾時，便於貪、嗔、癡，三不善根，能損能薄，令漸缺減；如人以水，浸漬黃衣，置日光中，染色速脫；如是，若時於五取蘊，能生厭毀，違逆而住；爾時，便於三不善根，能損能薄，令漸缺減，由斯故說，厭故能離。『離故得解脫』者，謂：彼若時，能損能薄，能漸缺減，三不善根；爾時，便於貪、嗔、癡等，心得解脫，由斯故說，離故得解脫。……解脫處者，此中何謂解脫處耶？答：此中七法，名解脫處，一者、正了知法，二者、正了知義，三者、欣，四者、喜，五者、輕安，六者、樂，七者、定。」
</ref> 
|- valign="top"
| 法<ref>
《[[大毘婆沙論|大毘婆沙論]]》：「又彼經說：『我已隨觀無常、斷、離、滅入出息，了知我已隨觀無常、斷、離、滅入出息。』
*尊者[[世友|世友]]作如是說：隨觀無常者，謂：觀息風無常；隨觀斷者，觀八結斷；隨觀離者，觀愛結斷；隨觀滅者，觀結法斷。
*有說：隨觀無常者，觀四大種無常；隨觀斷者，觀無明結斷；隨觀離者，觀愛結斷；隨觀滅者，觀餘結斷。
*有說：隨觀無常者，觀色身無常；隨觀斷者，觀過去結斷；隨觀離者，觀現在結斷；隨觀滅者，觀未來結斷。
*有說：隨觀無常者，觀大種造色等皆是無常；隨觀斷者，觀苦受斷；隨觀離者，觀樂受斷；隨觀滅者，觀不苦不樂受斷。
*[[大德法救|大德]]說曰：隨觀無常者，觀五取蘊無常；隨觀斷者，觀五取蘊空、無我；隨觀離者，觀五取蘊苦；隨觀滅者，觀五取蘊不轉寂滅。」
</ref> || 於無常（{{IAST|anicca}}）隨觀（{{IAST|anupassī}}）入息，我今能學無常隨觀入息；於無常隨觀出息，我今能學無常隨觀出息。<ref>
《[[雜阿含經|雜阿含經]]·九六九經》：「佛告火種：……火種！如是身，色麁四大，聖弟子，當觀無常，觀生滅，觀離欲，觀滅盡，觀捨。……彼於此三受，覺苦、覺樂、覺不苦不樂；彼彼受，若集、若滅、若味、若患、若出，如實知；如實知已，即於彼受，觀察[[無常_(佛教)|無常]]，觀生滅，觀離欲，觀滅盡，觀捨（{{IAST|pahīyati}}）。」
</ref> || 於斷（{{IAST|pahāna}}）隨觀入息，我今能學斷隨觀入息；於斷隨觀出息，我今能學斷隨觀出息。<ref>
《[[雜阿含經|雜阿含經]]·七一五經》：「何等為[[捨_(佛教)|捨]]覺分食？有三界，何等三？謂：斷界、無欲界、滅界。彼思惟，未生捨覺分令起，已生捨覺分，重生令增廣，是名捨覺分食。」<br />
《[[發智論|發智論]]》：「如世尊說：『有三界，謂：斷界、離界、滅界。』云何斷界？答：除愛結，餘結斷，名斷界。云何離界？答：愛結斷，名離界。云何滅界？答：諸餘順結法斷，名滅界。」
</ref> || 於離欲（{{IAST|virāga}}）隨觀入息，我今能學離欲隨觀入息；於離欲隨觀出息，我今能學離欲隨觀出息。<ref>
《[[雜阿含經|雜阿含經]]·七四六經》：「世尊告諸比丘：若比丘修習安那般那念，多修習已，得大果大福利；云何修習安那般那念，多修習已，得大果大福利？是比丘，心與安那般那念俱，修念覺分，依遠離（{{IAST|viveka}}），依無欲，依滅，向於捨（{{IAST|vossagga}}）；乃至修捨覺分，依遠離，依無欲，依滅，向於捨。」
</ref> || 於滅（{{IAST|nirodha}}）隨觀入息，我今能學滅隨觀入息；於滅隨觀出息，我今能學滅隨觀出息。
|}
[[譬喻師|譬喻師]]、[[分別論者|分別論者]]等傳承的法隨觀依次為無常、離欲、滅、出離（{{IAST|paṭinissagga}}）<ref>
《[[十誦律|十誦律]]》：「觀無常，觀變壞（{{IAST|vipariṇāma}}），觀離欲，觀滅盡，觀捨離，當一其心，念出、入息。」<br />
《[[修行道地經|修行道地經]]》：「何謂『數息見無常即知』？見諸喘息，皆無有常，是為[數息]，出息、入息如是。何謂『出息無欲即知』？見息起滅，如是離欲，是為觀離欲，出息即知，入息如是。何謂『觀寂滅數息即知』？其息出時，觀見滅盡，是為觀寂，出息即知，入息如是。何謂『見趣道數息即自知』？見息出滅處，覩是以後，心即離塵，以離無欲，棄於三處，志即解脫，將護此意，是為數息，出息、入息如是。」<br />
《[[舍利弗阿毘曇論|舍利弗阿毘曇論]]·緒分·定品》：「學無常觀出息，學無常觀入息。學離欲觀出息，學離欲觀入息。學滅觀出息，學滅觀入息。學出世觀出息，學出世觀入息。」<br />
《[[解脫道論|解脫道論]]》：「見無常、見無欲、見滅、見出離，如是覺，見出離，我出息如是覺，見出離，我出入息如是[覺]。」
</ref>。十六勝行是修行方法，並非修行位次，如法修行能斷諸[[尋_(佛教)|覺]]想（{{IAST|manovitakkā}}）<ref>
《[[雜阿含經|雜阿含經]]·八〇四經》：「世尊告諸比丘：當修安那般那念，安那般那念修習、多修習者，斷諸覺想。云何安那般那念修習、多修習、斷諸覺想？若比丘，依止聚落、城邑住，如上廣說，乃至於出息滅善學。」<br />
《[[雜阿含經|雜阿含經]]·一二四六經》：「
*世尊告諸比丘：……淨心進向比丘，麁煩惱纏，惡不善業，諸惡邪見，漸斷令滅；如彼生金，淘去剛石堅塊。復次，淨心進向比丘，除次麁垢，欲覺、恚覺、害覺；如彼生金，除麁沙礫。復次，淨心進向比丘，次除細垢，謂：親里覺、人眾覺、生天覺，思惟除滅；如彼生金，除去塵垢、細沙、黑土。復次，淨心進向比丘，有善法覺，思惟除滅，令心清淨；猶如生金，除去金色相似之垢，令其純淨。
*復次，比丘，於諸三昧，有行所持；猶如池水，周匝岸持；為法所持，不得寂靜勝妙，不得息樂，盡諸有漏。……復次，比丘，得諸三昧，不為有行所持，得寂靜勝妙，得息樂道，一心一意，盡諸有漏；如鍊金師、鍊金師弟子，陶鍊生金，令其輕軟、不斷、光澤，屈伸隨意。
*復次，比丘，離諸覺觀，乃至得第二、第三、第四禪，如是正受，純一清淨，離諸煩惱，柔軟、真實、不動，於彼彼入處，欲求作證，悉能得證；如彼金師，陶鍊生金，極令輕軟、光澤、不斷，任作何器，隨意所欲；如是，比丘，三昧正受，乃至於諸入處，悉能得證。」
《[[坐禪三昧經|坐禪三昧經]]》：「心繫在數，斷諸思、諸覺。思覺者，欲思覺，恚思覺，惱思覺，親里思覺，國土思覺，不死思覺。」
</ref>，可得四種[[禪那|禪那]]及至[[四沙門果|四沙門果]]等<ref>
《[[雜阿含經|雜阿含經]]·八一四經》：「世尊告諸比丘：……是比丘，依止聚落，乃至觀滅出息時如滅出息學，是名修安那般那念，身不疲倦，眼亦不患，樂隨觀住，樂覺知，不染著樂；如是修安那般那念者，得大果大福利。是比丘，欲求離欲、惡不善法，有覺有觀，離生喜樂，初禪具足住，是比丘當修安那般那念；如是修安那般那念，得大果大福利。是比丘，欲求第二、第三、第四禪，慈、悲、喜、捨，空入處、識入處、無所有入處、非想非非想入處，具足三結盡，得須陀洹果；三結盡，貪、恚、癡薄，得斯陀含果；五下分結盡，得阿那含果，得無量種神通力，天耳、他心智、宿命智、生死智、漏盡智者，如是比丘，當修安那般那念；如是安那般那念，得大果大福利。」<br />
《[[增一阿含經|增一阿含經]]·安般品·一經》：「世尊告曰：於是，羅雲！若有比丘，樂於閑靜無人之處，便正身正意，結跏趺坐，無他異念，繫意鼻頭。出息長，知息長，入息長，亦知息長；出息短，亦知息短，入息短，亦知息短。出息冷，亦知息冷，入息冷，亦知息冷；出息暖，亦知息暖，入息暖，亦知息暖。盡觀身體入息、出息，皆悉知之。有時有息，亦復知有，又時無息，亦復知無。若息從心出，亦復知從心出，若息從心入，亦復知從心入。如是，羅雲！能修行安般者，則無愁憂惱亂之想，獲大果報，得甘露味。<br />
爾時，……羅雲，……往詣安陀園，在一樹下，……出息長，亦知息長，……若息從心入，亦復知從心入。爾時，羅雲，作如是思惟，欲心便得解脫，無復眾惡，有覺、有觀，念持喜安，遊於初禪。有覺、有觀息，內自歡喜，專其一心，無覺、無觀，三昧念喜，遊於二禪。無復喜，念自守，覺知身樂，諸賢聖常所求護喜念，遊於三禪。彼苦樂已滅，無復愁憂，無苦無樂，護念清淨，遊於四禪。<br />
彼以此三昧，心清淨，無塵穢，身體柔軟，知所從來，憶本所作，自識宿命無數劫事。……彼以此三昧，心清淨，無瑕穢，亦無諸結，亦知眾生所起之心。彼復以天眼清淨，無瑕穢，觀眾生類，生者、逝者，善色、惡色，善趣、惡趣，若好、若醜，所行、所造，如實知之。……復更施意，成盡漏心，彼觀此苦，如實知之。復觀苦習，亦知苦盡，亦知苦出要，如實知之。彼以作是觀，欲漏心得解脫，有漏、無明漏心得解脫。已得解脫，便得解脫智：『生死已盡，梵行已立，所作已辦，更不復受有。』如實知之。是時，尊者羅雲，便成阿羅漢。」
</ref>。

==六妙門==
[[鸠摩罗什|鸠摩罗什]]傳譯《[[坐禪三昧經|坐禪三昧經]]》中的持息念方法，從數息開始漸至全部六種門十六分<ref>
《[[坐禪三昧經|坐禪三昧經]]》：「若思覺偏多，當習阿那般那三昧法門。若初習行，當教言：一心念數，入息出息，若長若短，數一至十。若已習行，當教言：數一至十，隨息入出，念與息俱，止心一處。若久習行，當教言：數隨止觀，轉觀清淨。阿那般那三昧，六種門十六分。」
</ref>。[[天台宗|天台宗]][[智顗|智顗]]，將經典中修行安那般那念的方式整理、[[歸納|歸納]]後，與《[[坐禪三昧經|坐禪三昧經]]》中的第四治思覺法門結合，將數息、隨、止、觀、還、淨等六者，合稱“六妙門”。

==注釋與引用==
{{reflist|2}}

==外部連結==
{{wikisource|佛學大辭典/阿那波那}}
{{wikisource|佛學大辭典/六妙門}}
*莊春江：[http://agama.buddhason.org/SA/SA0803.htm 阿含經南北傳對讀——雜阿含803經]
*周柔含：[http://www.chibs.edu.tw/ch_html/chbs/05/chbs0504.htm 安那般那念─十六勝行「身行」─之探究]
*賴賢宗：〈[http://www.chibs.edu.tw/ch_html/chbj/20/chbj2005.pdf 天台止觀的「持息念」法門及其在天台佛教中的演變與轉化]〉。

{{DEFAULTSORT:Anapana}}
{{佛教主題}}
[[category:佛教術語|category:佛教術語]]
[[category:佛教修行法門|category:佛教修行法門]]