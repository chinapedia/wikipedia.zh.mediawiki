'''朱鑒'''（{{bd|?||?|}}），字'''用明'''，[[福建|福建]][[晉江|晉江]](今泉州市)人。[[明朝|明朝]]官吏。

早年鄉試中舉，授[[蒲圻|蒲圻]]教諭。宣德二年，與廬陵知縣[[孔文英|孔文英]]等四十三人以[[顧佐|顧佐]]薦，召於各道觀政，之後升為監察御史，巡按湖廣。正統五年，巡按廣東，奏設欽州守備都指揮。正統七年，因舉薦，升爲山西左[[參政|參政]]。明景帝監國時，晉升爲[[山西|山西]][[布政使|布政使]]，后改右[[副都御史|副都御史]]，[[山西巡撫|山西巡撫]]。景泰元年，在[[雁門關|雁門關]]，率眾與都指揮[[李端|李端]]擊退瓦剌部隊進犯。次年，代替[[羅通|羅通]]，負責鎮守山西。京師保衛戰勝利后，召佐院事，之後致仕離去<ref>《[[明史|明史]]》（卷172）：“朱鑒，字用明，晉江人。童時刲股療父疾。舉鄉試，授蒲圻教諭。宣德二年，與廬陵知縣孔文英等四十三人以顧佐薦，召於各道觀政三月，遂擢御史。巡按湖廣，諭降梅花峒賊蕭啟寧等。請復舊制，同副使、僉事按行所部，問民疾苦。湖湘俗，男女婚嫁多逾三十。鑒申明禮制，其俗遂變。三載代歸。正統五年復按廣東。奏設欽州守備都指揮。奉命錄囚，多所平反，招撫逋叛甚眾。還朝，請天下按察司增僉事一人，專理屯田，遂為定制。七年，用薦擢山西左參政。奏減平陽采薪供邊夫役。景帝監國，進布政使。尋擢右副都御史，巡撫其地。上言：「也先奸詭百端，殺掠無已。復假和親，遣使覘伺。以送駕為名，覬得開關延接。稍示抗拒，彼即有辭。其謀既深，我慮宜遠。宜暫罷中貴監軍之制，假總兵以生殺權，使誌無所撓，計有所施。整散兵，募勇士，重懸賞格。鼓勸義旅，征勤王兵，數道並進，戮力復仇。庶大駕可還，敵兵自退。曩者江南寇發，皆以誅王振為名。夫事歸朝廷則治，歸宦官則亂。昔高皇帝與群臣議事，必屏去左右，恐泄事機。乞杜權幸之門，凡軍國重事，屬任大臣，必當有濟。」景帝嘉納之。時瓦剌窺塞下，鑒日夜為守禦計。景泰元年，敵數萬騎攻雁門，都指揮李端擊卻之。尋犯河曲及義井堡，殺二指揮，圍忻、代諸州，石亨等不能禦。長驅抵太原城北，山西大震。命鑒移鎮雁門，而別遣都督僉事王良鎮太原。援兵漸集，敵亦饜，乃引去。時山西仍遘兵荒，鑒外飭戎備，內撫災民，勞瘁備至。二年十月，鎮守山西都御史羅通召還。命鑒兼領其事。明年詔遣大臣行天下，黜陟有司。禮部侍郎鄒幹至山西，多所論劾。鑒請召幹還，幹因極論鑒徇護，帝是幹言。其年十月召鑒佐院事。至京，致仕去。初，景帝易儲，鑒貽大學士陳循書，言不可。且曰：「陛下於上皇，當避位以全大義。」循大駭。英宗復位，鑒詣闕上表賀。帝曰：「鑒老疾，何妄來？其速令還。」家居二十余年卒。”</ref>。

== 参考文献 ==
{{wikisource|明史/卷172}}
<div class="references-small">
<references />
</div>
{{-}}
{{start box}}
{{s-off}}
{{succession box|[[于謙|于謙]]|[[蕭啓|蕭啓]]|[[山西巡撫|明朝山西巡撫]]|<small>正統十四年八月壬申 - 景泰三年十月辛丑<br />（1449年－1452年）</small>}}
{{end box}}

{{永樂十六年戊戌科會試副榜}}

[[Category:明朝副都御史|Category:明朝副都御史]]
[[Category:明朝山西布政使|Category:明朝山西布政使]]
[[Category:明朝山西巡撫|Category:明朝山西巡撫]]
[[Category:朱姓|Category:朱姓]]
[[Category:泉州人|Category:泉州人]]
[[Category:永樂十五年丁酉科舉人|Category:永樂十五年丁酉科舉人]]