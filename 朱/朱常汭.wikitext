{{Veil|time=2015-09-12T07:12:41+00:00}}
'''淳河怀僖王朱常汭'''（{{bd|1565年||1592年|catIdx=Z}}），号'''澄源'''，又号'''丹霞子'''，益宣王[[朱翊鈏|朱翊鈏]]第六子，母妃孙氏。生于[[嘉靖|嘉靖]]四十四年（1565年）七月初五日，[[万历|万历]]九年（1581年）七月十二日册封为淳河王，二十年（1592年）三月二十一日薨，年二十八。谥曰'''怀僖'''。颇擅诗作，著有《[[西园雅集|西园雅集]]》。

==家庭==
===妻===
*妃江氏
===子女===
====子====
*长子[[朱由栻|朱由栻]]：乳名'''嗣宗'''，淳河王
====女====
*长女，乳名'''衍寿'''
==圹志==
<div class="NavFrame" style="text-align: left; width:60%">
{{HideH|大明益国淳河怀僖王圹志
}}
翰林院撰文。
兄浦阳王[[朱常洚|常洚]]篆盖。
弟华山王[[朱常汛|常汛]]书丹。
王姓朱氏，讳常汭，号澄源，又号丹霞子。今益王嫡第五子，母妃孙氏。王生于嘉靖四十四年七月初五日，万历九年七月十二日册封为淳河王。王性孝友，幼时会父王居恭王丧，晨夕侍不去。长益爱敬肫至，尝制纱厨以进，暑必赖之，事母妃于慈训凛如也，侍疾不解带者匝月。比薨，痛欲绝。时物不先荐不食。五咏之纪，读者堕泪。已念副官涂夫人有阿保恩，母事之，迎养焉。遇诸兄弟恭而婉，暇则修社，赓咏为乐。居恒布素自如，至礼贤赈急，则挥金不计。王质敏博学，好唐诗，因类选之，梓行于世。故诗多盛唐风，所著有《西园雅集》。展谒纪咏，平台会稿，尤多才艺。所绘人物花鸟，为世所珍。万历二十年三月二十一日，以疾薨于正寝。疾亟，惟以罔极未报为恨。及愦，犹睁目呼分题云。享年二十有八。妃江氏，生遗腹子一，乳名嗣宗；女一，乳名衍寿；俱幼尚未请名封。上闻讣，辍朝一日。遣行人乔廷栋督理丧仪，谕祭十三坛。命有司治丧葬如制。下史臣易号，谥曰怀僖王。在京文武及本省两院诸司举致祭焉。得请命弟华山王常汛，以万历二十一年十一月十一日，奉柩葬于南南城县东三十六都延保山之原。呜呼，王以宗室懿亲，为国藩辅，茂膺封爵，贵富兼隆。兹以令终，夫复何憾。顾才德若此，乃不寿，则理有难镜者。兹述其概，纳诸幽圹，永垂不朽云。
大明万历二十一年岁次癸巳冬十有一月十三日癸亥，孝子嗣宗泣血勒石。

{{HideF}}
</div>

淳河怀僖王陵位于[[江西省|江西省]][[抚州市|抚州市]][[南城县|南城县]][[洪门镇|洪门镇]]的益王家族墓群，已被发掘。

{{s-start}}
{{s-before|無，明政府初封}}
{{s-ttl|title=[[明朝藩王列表_(益王系)#淳河國|明淳河國國王]]|years=1581年－1592年}}
{{s-aft|after=子[[朱由栻|朱由栻]]}}
{{end}}

== 參考資料 ==
{{cite book|title=《明史》}}

[[category:明朝宗室|category:明朝宗室]]
[[Category:明朝淳河國國王|Category:明朝淳河國國王]]
[[Category:谥怀僖|Category:谥怀僖]]
[[category:明朝诗人|category:明朝诗人]]
[[category:朱姓|category:朱姓]]