'''朱瑛'''（{{bd|1573年||1640年|catIdx=}}），或作'''朱煐'''<ref>《滑县志》：朱煐，字静虚，十六登贤书，擢万历甲辰进士，性孤介清正，屡抗权贵，任工部曰督理陵工，省银四万，而特旨褒嘉。出守巩昌，复补潞安，俱有治声，官至苑马寺卿。归里后，门如寒素，闭户吟啸，身卒之日，家无馀资。[[成克巩|成克巩]]《赠苑马寺卿朱公传》：公少敏慧，七岁就外塾，十岁能文，即超然神解，十二籍博士弟子，十六中京闱，闾党惊叹，以为天授，非人力。甲辰成进士，授行人，出使各藩，力却馈道。大行虽冷局，公丰稜矫矫，独立不倚，历俸七载，应跻清华。时当路有欲援公者，冀公往拜，公拂然曰：人臣进职，何必台省，濡迹权门，非吾愿也。未几，量移本司司副，寻转工部屯田司员外郎，旋奉命督理慈圣太后陵工。时同事为大珰戴进等，公裁抑之，使无所容，其侵牟附葬，期迫隧道坚深难启，诸珰惧，公曰：有郎在，勿虑。晓夜严督，心血俱殚，而工无愆期。事竣，节银四万两，显皇帝闻之，特赐金帛。乙卯进本司郎中，一清积蠹，亳弗假借，老吏滑商啮指相戒。丙辰出守巩昌，巩古陇间右地，羌民杂处，为番夷入贡孔道，供亿浩繁，公为节省冗费，一丝不染，公私得无困。戊午入觐，士民赴留者以万计。便道归里，时两尊人俱寿登九袤，觐毕乞养旋里。未几，太翁弗起，哀毁逾礼。壬戍服除，补晋之潞安，潞固货薮，公下车首革样细，正课额，清宗禄，治潞甫逾期，仁声卓冠河东。寻擢本省宪副，未几有斋捧之役，会覃庆得赠封翁如己官。太恭人以百岁沐恩，梓里为荣，公至晋，报于役，念太恭人不置，遂请告终养，奉有亲终起用之旨。公归五月，而太恭人卒，哀毁一如赠公见背时。己巳服阕，庚午起山东宪副，司道缺人，公除本道外，绾两篆，时臬司多钦件，公秉公详讞，一时咸博颡颂神明。未几转武德道参政，构公者谓公倔强不下，遂调苑马寺。公已倦游，不得已复入秦。时监视内珰李奇懋横甚，欲以属礼加公，公摇首曰：吾通籍三十年，未尝少挫，今为若辈屈耶？必如是，吾纳履去矣！奇懋不能难，然心啣之，公不为动，豁赔累马价，除正项外，分毫不染。固原、关西两道以防饷坐苑寺千金，公力争之，又欲分七监地方于苑寺，以御防担，公具详各台，反覆辨论不可，状且曰：一官升沉，失附度外，何敢违祖宗旧典，误朝廷封疆。两台直公言事，遂寝。会兵科疏纠历来倒死拖欠马匹，监视遂修前釁，具疏。操守固其所长，而马政不无懈弛，是毁公者亦不能没公之实矣。事白得归，泣送者塞道路。公既里居，门巷萧然如寒素。斗室自娱，一觞一咏，随性所适。间与亲旧话桑麻，自号觉菴老人，优游林泉九载而终。</ref>，字'''含華'''，號'''静虚'''<ref>《万历三十二年甲辰科进士履历便览》：朱瑛，静虚，甲戌十二月三十日生。戊子四十一，吏部政，丙午授行人，癸丑升右司副，本年升工部员外郎，乙卯升郎中，丙辰升巩昌知府，己未考察，甲子補潞安府知府，乙丑升山西副使，丙寅終養，庚午起山东副使，辛未升山东右参政，升陕西苑马寺卿。</ref>，[[直隶|直隶]][[大名府|大名府]][[滑县|滑县]]人，軍籍，[[明朝|明朝]]政治人物。同[[进士|进士]]出身。

==生平==
十六岁登萬曆十六年（1588年）戊子科顺天乡试第四十一名舉人，三十二年（1604年）甲辰科進士。[[吏部|吏部]]觀政，三十四年授行人，四十一年升右司副，本年升工部员外郎，四十三年升郎中，四十四年升巩昌知府，四十七年考察，天启四年補[[潞安府|潞安府]]知府，五年升山西副使<ref>《明熹宗悊皇帝实录卷之六十》：天启五年六月，升山西潞安府知府朱瑛为本省按察司副使清军驿传。</ref>，六年終養，崇祯三年起山东副使，四年升山东武德道右参政，升陕西苑马寺卿兼僉事，孤介屡抗權貴，每任有治行，終養歸里，清貧無余貲。晚年自号觉菴老人，居家九载而终。

==家族==
妻靳氏，封恭人。二子；长朱胤昌，早卒；次子朱胤哲，字圣孩，號濬谷，官大竹知县。

==参考资料==
{{reflist}}

{{start box}}
{{s-off}}
{{s-before|[[原乘雲|原乘雲]]<br>長治舉人}}
{{s-title|明朝巩昌府知府|萬曆四十四年-四十七年}}
{{s-after|[[劉文琦|劉文琦]]<br>}}
{{end box}}

{{萬曆三十二年甲辰科殿試金榜}}

{{Authority control}}

{{DEFAULTSORT:}}
[[Category:朱姓|Y]]
[[Category:滑县人|Category:滑县人]]
[[Category:萬曆十六年戊子科舉人|Category:萬曆十六年戊子科舉人]]
[[Category:軍籍進士|Category:軍籍進士]]
[[Category:明朝行人司行人|Category:明朝行人司行人]]
[[Category:明朝工部员外郎|Category:明朝工部员外郎]]
[[Category:明朝工部郎中|Category:明朝工部郎中]]
[[Category:明朝巩昌府知府|Category:明朝巩昌府知府]]
[[Category:明朝潞安府知府|Category:明朝潞安府知府]]
[[Category:明朝山西按察司副使|Category:明朝山西按察司副使]]
[[Category:明朝山东按察司副使|Category:明朝山东按察司副使]]
[[Category:明朝山东布政使司參政|Category:明朝山东布政使司參政]]
[[Category:明朝陕西苑马寺卿|Category:明朝陕西苑马寺卿]]
[[Category:明朝吏部觀政|Category:明朝吏部觀政]]
[[Category:明朝行人司副|Category:明朝行人司副]]