'''趙順王朱由桂'''{{BD|1590年||1608年|catIdx=Z朱}}，[[明朝|明朝]]第七代趙王趙穆王[[朱常清|朱常清]]的庶七子，生母王氏。生於[[萬曆|萬曆]]十八年七月十六日，於[[萬曆|萬曆]]二十七年（1599年）受封壽光王，萬曆三十六年（1608年）十一月二十六日去世，[[諡號|諡號]]“昭敬”。享年十九歲。王妃陳氏生嫡一子[[朱慈𢣴|朱慈𢣴]]。隨後，由桂長兄趙世子[[朱由松|朱由松]]在萬曆四十二年（1614年）薨逝并且無子，因此朱慈𢣴於萬曆四十八年進襲趙王。慈𢣴上書朝廷要求追封生父母，於天啓五年獲准追封由桂為趙王並賜諡曰“順”，陳氏爲趙順王妃。

== 壙誌 ==
<div class="NavFrame" style="text-align: left; width:60%">
{{HideH|御賜壙志}}

王諱由桂，趙穆王第柒子也。妃母鄭氏，生母王氏。初封壽光王，謚昭敬。妃陳氏，兵馬指揮陳遂之女，初封壽光王妃。子壹人，慈𢣴，萬曆肆拾伍年冊封爲趙王。沖齡，性至孝。思子陟親藩，父母猶仍郡制，旦莫靡寧也。甫專決國政，即以推恩特請於朝。天啓五年奉敕追封王爲趙王，謚曰順，妃爲王妃。親以子貴，而孝思慰矣。王生於萬曆拾捌年柒月拾陸日，薨於萬曆叁拾陸年拾壹月貳拾陸日，享年拾玖歲。妃生於萬曆貳拾年柒月拾捌日，薨於天啓元年捌月初捌日，享年叁拾歲。令甲藩王造墳開壙給賜有額。是時以軍興議節省，他藩減額之半。上眷注首藩，特命有司全給焉。又遣官諭祭，又命在京文武衙門致祭。特恩殊禮，焜耀泉壤。卜天啓伍年叁月初壹日合葬於壽安山之原。嗚呼王妃!芳華早謝，壽考雖遜,耆耇錫命，殷蕃追崇，已極尊榮，𡠾彰盛傳，彭殤何論！況睿嗣宜王，淑妃宜男，元胤誕彌，則百伊始，益隆昌熾之運，永妥於昭之靈。猗歟休哉！誌諸貞珉，託以不朽！

天啓伍年叁月初壹日

{{HideF}}
</div>

==參考資料==
*《[[明史|明史]]》
*《[[明實錄|明實錄]]》
*《[[南明史_(錢海岳)|南明史]]》
*《安陽墓誌選編》第256頁

{{s-start}}
{{s-none|無|[[明朝|明政府]]始封之王}}
{{s-ttl|title=[[明朝藩王列表_(趙王系)#壽光國|明朝壽光國國王]]|years=1599年—1608年}}
{{s-none|無|子嗣封趙國，封國廢除}}
{{end}}

[[Category:明朝趙藩國王|Category:明朝趙藩國王]]
[[Category:明朝壽光藩國王|Category:明朝壽光藩國王]]
[[Category:谥昭敬|Category:谥昭敬]]