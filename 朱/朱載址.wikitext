'''永豐王長子朱載址'''{{BD|1517年|12月12日|1565年|8月12日|catIdx=Z朱}}，號'''東陽'''，[[明朝|明朝]]淮藩永豐王長子，永豐安僖王[[朱厚炢|朱厚炢]]的庶長子。

==生平==
[[正德_(明朝)|正德]]十二年十一月二十九日（1517年12月12日）生。後封輔國將軍。[[嘉靖|嘉靖]]二十五年（1546年），進封鎮國將軍。嫡母方氏卒後，進封永豐王長子。嘉靖四十一年（1562年），永豐安僖王[[朱厚炢|朱厚炢]]去世<ref>《明史·諸王世表四》</ref>。

嘉靖四十四年七月十七日（1565年8月12日），朱載址未及襲爵即去世，享年四十九歲。十年後，庶長子[[朱翊鈠|朱翊鈠]]襲爵<ref>《明神宗實錄》卷37</ref>。

==家庭==
===妻===
*吳氏，南昌吳静女，封夫人，享年三十二歲。

===妾===
*林氏，生朱翊鈠。
*陳氏，生四哥、南屏郡君、淞江郡君。
*張氏，生第三女。

===子===
*庶第一子：輔國將軍→永豐王長孫→永豐莊裕王[[朱翊鈠|朱翊鈠]]
*庶第二子：四哥

===女===
*庶第一女：南屏郡君，儀賓張應鍾
*庶第二女：淞江郡君，儀賓關文輝
*庶第三女：未報於朝廷，嫁楊祖慧<ref>《皇明淮藩永豐王長子東陽殿下暨配夫人吳氏合葬墓誌銘》</ref>

==墓葬==
[[隆慶_(明朝)|隆慶]]元年正月十四日（1667年2月22日），朱載址與元配吳氏合葬于[[江西等處承宣布政使司|江西]][[饒州府|饒州府]][[鄱陽縣|鄱陽縣]]龍口山之陽（今[[江西省|江西省]][[鄱阳县|鄱阳县]][[白沙洲乡|白沙洲乡]]胡赵村）。
{{Quotation|<small>
皇明淮藩永豐王長子東陽殿下暨配夫人吳氏合葬墓誌銘<br>
　　奉　議　大　夫　淮　府　長　史　司　右　長　史　前　知　晉　州　事　南　海　亦　川　周　懋　德　篆<br>
　　將　仕　佐　郎　淮　府　永　豐　王　教　授　前　霍　丘　縣　教　諭　歸　善　卜　巖　吳　　　相　書<br>
　　朝　　列　　大　　夫　　宗　　人　　府　　儀　　賔　　東　　吳　　錫　　山　菊　泉　楊　應　春　撰<br>
　　嘉靖乙丑秋七月十有七日，永豐王長子東陽君諱載址以疾卒-{于}-正寢，其子王長孫毅齋翊鈠既具䟽訃-{于}-<br>
　朝矣。越二年丁卯春正月十四日，爰擇鄱陽縣龍口山之陽創為幽宫，奉東陽君之柩合嫡母吳夫人而葬焉，<br>
制也。蓍從龜從，襄事有期。毅齋一日先之，以幣帛䟽絰稽首再拜，泣謂楊子應春曰：「不肖孤獲戾昊穹，先君奄棄禄養。兹得吉兆，勉<br>
　　襄大事。惟先君墓石，敢以瀆吾丈。」應春曰：「嗟乎！東陽君，<br>
有明之賢藩也。毅齋，永豐之孝子也。吾聞孝子之欲顯其親-{于}-天下，必思所以立身揚名而後可，奚以墓石為哉？盖誌墓，非古也。孝<br>
　　子之欲誌其親之懿德，垂諸貞珉而不朽，必將托諸立言君子之名筆而後可，奚以不肖為哉？盖無徵不信也。雖然，吾嘗銘東<br>
　　陽君之弟竹居君矣。雖欲勿銘，𢙣得而勿銘？」謹按：<br>
　　永豐郡藩之始祖曰恭和王，恭和為<br>
　淮始祖静王之叔子，其所自出則<br>
仁宗昭皇也。二世為永豐懷順王，三世為榮和王，四世為安僖。安僖王，永豐十有七年，嘉靖四十一年壬戌，壽躋七袠。<br>
聖天子以蓍德宗臣，特　敕大行王，以纁氏存问，賚以禮幣。<br>
天章輝𤾗，光動山岳。時安僖甫聞　命，未及拜　賜而薨。東陽君實為安僖之冢子，以庶長，故乃先授封輔國將軍。嘉靖丙午，加封<br>
　　鎮國將軍。君嫡母方夫人先安僖卒，例得進封長子。君猶逡廵謙抑，若有待而不敢當嫡者乆之。安僖迨六十，遵<br>
祖訓請老，以君代行禮儀，聴継王爵。既拜<br>
俞命，則又益恭謹祗畏，若弗克勝主噐者。君有異母弟二，曰竹居、芸居，俱鎮國將軍，以孝友稱。君極相友愛，庭無間言。先是，安僖進<br>
　　嗣王爵，君與二季迭為酒燕娛親，名曰彝倫會，會必極水陸之珍。日召致應春偕陳子邦謨侍食，管絃音響相續，夜分始罷，明<br>
　　日復如之。若是者，十五六年。中遭二弟之変，而君獨事安僖者如初，有隆無替。君性沉黙有容，其言若訥訥不出口，而時復<br>
　　警敏億見，出人意表。視膳之餘，每寄興詩書，寓情花卉，他無所嗜也。安僖疾，君不觧帶而侍者越旬，憂形-{于}-色，行不能正履。迎<br>
　　醫至，輙匍匐拜之，抆淚嘗藥。及安僖薨，哀毀踰禮，躬親苫塊，面墨形瘠。鄉大夫来吊安僖者，必破格答拜，士論翕然賢之。前此，<br>
　　宗室患多育女，或有不舉者。君曰：「舉而奏報，大糜禄給。方今　天沠日繁，如吾民何？不舉，將𢦤賊天性，奚忍哉？予舉而弗報，笄<br>
　　而歸諸士人，蔑不可矣。」於是，舉其季女而不報。女三齡，安僖王曰：「汝不報季女，誠是也。吾舘甥楊子有仲子曰祖慧，吾欲以若<br>
　　女歸之，且以締世好，何如？」君應曰：「兒初心也。謹奉命。」後此，宗女舉而不報者相継，盖藉君作始也。君識見出人者類此。君生-{于}-<br>
　　正德丁丑十一月二十九日，享年四十有九。娶夫人南昌吳静女吳氏，幽閑淑慎，内外冝之，年三十二歲蚤卒，無出。子男二：長<br>
　　即輔國毅齋，側夫人林氏出，具奏改封長孫，終制則請継祖爵矣，娶夫人蕭氏；次四哥，未名，側夫人陳氏出。女三：長封南屏郡<br>
　　君，適儀賔張應鍾；次封淞江郡君，聘庫大使関允楫子関文輝，未字。俱側夫人陳氏出。季出側夫人張，即歸吾兒祖慧者也。孫<br>
　　男一，蕭夫人嫡生，未名。嗟夫！予與君為姻兄弟者三十五年，見其骨清氣完，神藏目彩。逾耄望耋之年，可坐而致，孰謂僅止-{于}-<br>
　　斯耶？使更假之以朞歲，則<br>
錫命受服，端冕而王矣。嗚呼悲哉！夫嘉禾之難植而易稿，蔓草薙而盖繁，麟鳳不世有而梟虺盈野，為善者不必考終，暴戾之徒徃<br>
　　徃老死黄馘。顧天若是懵懂而爽，其常與善人之道哉？抑亦有数焉爾矣？夫與其蔓草、梟虺而生，無寧為嘉禾、蔓草之稿且死<br>
　　也。世必有辨之者，予復何言？　銘曰：　　猗嗟東陽，惟翰之良。主鬯承祧，指日可王。父子昆弟，孝友一堂。以養以嬉，綵衣趋蹌。<br>
　　日征月邁，斯樂未央。忻戚相禪，晝夜之常。胡弗黄耈，溘焉以亡？知與不知，孰不盡傷？龍山之原，宰木蒼蒼。環以洙湖，揖以崇岡。<br>
　　恭和高祖，寢園相望。窀穸-{于}-兹，卜曰允臧。思齊夫人，同此玉藏。母儀右國，德厚流光。冝爾来胤，長發厥祥。食采永豐，百世其昌。<br>
　　嘉靖四十六年正月十四日，孝男王長孫翊鈠泣血稽䫙立石。　是年隆慶改元。　　　　　　　　　　　鄱邑吳廷栢鐫。</small>
}}

==參考資料==
{{reflist|2}}

[[Category:明朝宗室|Category:明朝宗室]]
[[Category:明朝淮王府|Category:明朝淮王府]]
[[Category:朱姓|Z載]]