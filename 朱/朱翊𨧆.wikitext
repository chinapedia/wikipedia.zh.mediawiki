{{expand|time=2016-08-25T04:46:42+00:00}}
{{unreferenced|time=2016-08-25T04:46:42+00:00}}
'''朱翊𨧆'''{{BD|1565年|3月28日|1600年|9月27日|catIdx=Z朱翊𨧆}}，是江寧莊惠王[[朱載墣|朱載墣]]庶一子，生母王氏。生於嘉靖四十四年二月二十七日，萬曆十二年四月二十八日襲封爲江寧王，萬曆二十八年八月二十一日薨。享年三十六歲。一子常淰先卒，無後，除封。

==家庭==

==配偶==
* 王妃王氏

==子==
* 朱常淰

== 圹志 ==
<div class="NavFrame" style="text-align: left; width:80%">
{{HideH|大明江寧端和王壙誌}}
王諱翊𨧆，江寧莊惠王第一子也。嫡母妃楊氏，生母王氏。王生於嘉靖四十四年二月二十七日。萬曆十二年四月二十八日冊封爲江寧王，十四年四月二十八日選西城兵馬副指揮王柯女，冊封爲王妃。二十八年八月二十一日，王薨，享年三十六歲。子一，常淰，先卒。上聞訃，輟朝一日，遣官諭祭，命有司治喪葬如制，在京文武官皆致祭焉。以萬曆四十二年十二月初七日葬於邵村之原。嗚呼！ 王以宗室懿親，爲國藩輔，茂膺封爵，貴富兼隆，兹以令終，夫復何憾。爰述其槩，納諸幽壙，用垂不朽云。
{{HideF}}
</div>

<div class="NavFrame" style="text-align: left; width:80%">
{{HideH|明江寧端和王妃王氏合𦵏(葬)壙誌}}
妃王氏，西城兵馬副指揮柯女，母張氏。隆慶六年二月十三日生，萬曆十四年四月二十八日冊封為妃。萬曆四十七年四月二十日以疾薨，享年四十八嵗。子一，常淰，先卒。訃聞，上賜祭(葬)如制，中宮皆遣祭焉。以萬曆四十七年十一月十一日合江寧端和王𦵏于邵村之原。嗚呼！妃以淑德，夙侍宗藩，蚤受榮封，享有富貴。兹以疾終，夫復何憾。爰述其槩，納諸幽壙，用垂不朽云。
{{HideF}}
</div>

==參考來源==
* 《明實錄》
*《安陽墓誌選編》227頁

[[Category:明朝趙王府|Category:明朝趙王府]]
[[Category:明朝宗室|Category:明朝宗室]]