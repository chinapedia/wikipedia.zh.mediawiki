'''柴恪'''（{{bd|1543年||1603年|catIdx=}}），字'''子舒'''，號'''慎庵'''，[[湖廣|湖廣]][[承天府|承天府]][[潜江县|潜江县]]人。[[明朝|明朝]]政治人物、[[進士|進士]]出身。

孝子[[柴浩|柴浩]]四世孫，十岁能属文，十一而孤，就学于妇翁郭黄门嵩。十七补邑诸生，积学累行，崭然自树。[[万历|万历]]七年（1579年）己卯以选貢中乡试，十七年（1589年）登己丑科進士，除常州府之[[无锡|无锡]]令。锡大徭独长赋最，素封之家贿吏免役，中人破家者十室而九。恪首厘剔更，令家不千金，田不百亩者不长赋，民乃不困。岁大旱，恪走羣望而祷，忧勤至诚，雨随澍。秋大风偃禾，恪禳之，风反禾尽起，吴人奇其事。五载奏最，迁兵部职方主事，入省甫十日，上以封倭使辱命，欲更遣科臣，廷议多同异不决，上怒，罪宗伯、司马、诸郎及给事中，惰慢窜逐者十九人，恪與焉，得添注延州尉。归而杜门谢客，于城南蒔花竹，构亭，颜曰：寤言。灌园学圃，角巾布衣，逍遥物外，年六十一卒。天启嗣服，覃恩议赠恤建言诖误诸臣，恪子一真時授随州训导，疏其事，遣弟一德诣阙陈情，报可，赠恪玺丞，祀乡贤<ref>《潜江县志》</ref>。

== 参考资料 ==
*[[李维桢|李维桢]]《兵部職方司主事柴公墓碑》
{{reflist}}

{{萬曆十七年己丑科殿試金榜}}

{{Authority control}}

{{DEFAULTSORT:Chai柴}}
[[Category:柴姓|K]]
[[Category:洛阳人|Category:洛阳人]]
[[Category:萬曆七年己卯科舉人|Category:萬曆七年己卯科舉人]]
[[Category:明朝无锡县知县|Category:明朝无锡县知县]]
[[Category:明朝兵部主事|Category:明朝兵部主事]]


{{明朝人物小作品}}