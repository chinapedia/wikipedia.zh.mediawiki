'''邬鸣雷'''（{{bd|1566年||1621年|catIdx=}}），字'''長豫'''，號'''齊雲'''，[[浙江|浙江]][[宁波府|宁波府]][[奉化县|奉化县]]禾桥人，軍籍，[[明朝|明朝]]政治人物。

== 生平 ==
生于嘉靖四十五年（1566年）丙寅二月十五日，万历二十五年（1597年）丁酉科浙江乡试举人，二十九年（1601年）辛丑科進士，授刑部陕西司主事，谳决曲当情法。三十六年升廣東司员外郎，三十七年出知江西[[建昌府|建昌府]]。峻風裁，慎請託。時益藩諸邸役横甚，以法绳之不少贷。郡故有太平桥税三千余，输内帑，岁璫岁为转输，向为市井狙狯及豪有力者揽侵，穴窟其中，廉得之，悉置諸法，時有溢额，即递减免，商民稱便。而税璫谓是中奇羡可利，忽馳檄欲亲榷，阖邑骚动，立出示諭安地方，词甚嚴峻，璫見之气夺，犹從乞廪给，辞以无额。益王欲宴璫正殿，力争之，璫知不可久居，徘徊六日而去，竟不敢及税事。在官多著善政，如调停里甲，酌官解，策邮政，改盐法，清屯田，汰操軍，禁僉报马户，請改造粮船，议建仓水次，与民更始。尤加意造士，捐置六学赡田，为诸生弦誦之資。在郡數年，時惟闭阁读书，为表章近溪、潜谷之学，纂郡志及《丹霞洞天志》。四十年秋，升江西按察司湖西道副使<ref>《明神宗显皇帝实录卷之四百九十九》：万历四十年九月，升江西建昌府知府邬鸣雷为本省副使。</ref>，四十二年入贺还，旋轉南昌道右参政。静简持大体，時有邹应龙之狱，应龙雄于貲财，遍交势要，横里中，睚眦杀人，道路以目，当道依回，狱久不决。鸣雷至，即檄五郡司李盟神会鞠，置諸法，远近稱快。嘗身兼数篆，地辖千里，四馳分应，若有余閑。会聞母病，即日投牒归。归而連丁二艱，庚申（1620年）服闋，北上補謁，未入銓補，天啓辛酉二月十一日竟以疾卒于京，享年五十六，咸惜未竟其用，[[南昌|南昌]]、建昌、临江俱立祠祀之。著有《浮槎阁集》<ref>《奉化县志》</ref>。

== 家族 ==
元配周氏，子邬弘可，孫邬振之。

==参考文献==
{{reflist}}

{{萬曆三十二年甲辰科殿試金榜}}

{{Authority control}}

{{DEFAULTSORT:}}
[[Category:邬姓|M]]
[[Category:奉化人|Category:奉化人]]
[[Category:萬曆二十五年丁酉科舉人|Category:萬曆二十五年丁酉科舉人]]
[[Category:軍籍進士|Category:軍籍進士]]
[[Category:明朝刑部主事|Category:明朝刑部主事]]
[[Category:明朝刑部员外郎|Category:明朝刑部员外郎]]
[[Category:明朝建昌府知府|Category:明朝建昌府知府]]
[[Category:明朝江西按察司副使|Category:明朝江西按察司副使]]
[[Category:明朝江西布政使司参政|Category:明朝江西布政使司参政]]