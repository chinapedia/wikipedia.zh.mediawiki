'''龔世法'''（{{bd|?||?|catIdx=G龔}}），號'''竹山'''，[[湖廣|湖廣]][[荆州府|荆州府]][[公安縣|公安縣]]人。

[[万历|万历]]四十一年（1613年）癸丑科[[进士|进士]]，授行人，擢吏部文选主事，在職五年，門無私謁。清峻絶物，凡投以書疏者，率原函還之，未嘗启封。銓曹例有堂食，皆胥吏供頓，極豐腆。世法盡揮去，日饭脱粟而已。乞假歸。崇禎二年己巳（1629年），補原任，未至京，遣返，为言者所糾，謫戍[[常德|常德]]，終于家。世法儀貌甚莊，見人不为殷勤，人亦未嘗見其笑。家居被服褴褛，人不識其曾为吏部也。赴補至中途，適同年生[[杨嗣昌|杨嗣昌]]備兵中州，饋金四十，貂帽一，嘱其使曰：龔公必不受，可言過吾境，未有不相問者，吾無事擾銓政也。世法果坚辞，所親方勸，始受其帽，寒甚，著以即路，人或觀之，世法大悔，即封識遞還之，其介如此<ref>《荆州府志》</ref>。

== 參考書目 ==
{{reflist}}
*《湖廣通志》
*《崇禎長編》

{{萬曆四十一年癸丑科殿試金榜}}
{{DEFAULTSORT:Gong龔}}
[[category:明朝行人司行人|category:明朝行人司行人]]
[[Category:明朝吏部主事|Category:明朝吏部主事]]
[[Category:公安人|Category:公安人]]
[[Category:龔姓|S]]