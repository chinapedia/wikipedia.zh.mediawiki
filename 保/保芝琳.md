'''保芝琳'''，貴州[[興義府|興義府]]人，為[[中國|中國]][[清朝|清朝]]武官官員， {{fact|本籍[[滿洲|滿洲]]}}。嘉慶十五年，由世襲云騎尉，授丹江左營守備。二十二年，升山西太原鎮標右營都司。道光二年，調運城營都司。四年，調吉州營都司。八年，升福建省福鼎縣桐山營遊擊。時喀什噶爾軍興，芝琳以山西巡撫盧坤檄，解運駝隻赴肅州交納；續又接解軍餉，留營差遣。事平，經[[盧坤|盧坤]]奏請鼓勵；得旨：『遇有福建省應題缺出，酌量升用』。 十二年，調臺灣北路協右營遊擊。時嘉義縣匪徒陳辦等滋事，福建巡撫魏元烺令提督馬濟勝督兵赴勦；並檄芝琳率連江、羅源二營兵四百名由五虎門渡，截賊北竄之路。又彰化縣粵民因亂與閩人互斗，粵匪蕭水生等乘機糾眾肆擾；芝琳以閩浙總督程祖洛檄，督兵往捕。冒險深入，俘蕭水生及其黨十六人，訊明伏法。又以勦辦臺匪張丙等渡臺，遭風由八里岔登岸，猝遇粵匪圍攻淡水；芝琳親冒矢石，多所俘獲。尋陳辦、張丙等均就擒；捷聞，上嘉其奮勇，賞戴花翎，十六年，嘉義匪徒沈知等復聚眾焚掠、戕傷弁兵，南路匪徒多響應；芝琳以臺灣鎮總兵達洪阿檄，率兵隨往勦辦。事平，敘功；得旨：『遇有參將缺出，儘先升用』。十九年九月，補撫標中軍參將。旋以臺灣中路匪徒胡希等滋事，復隨總兵達洪阿帶兵勦捕，俘獲首、從逆犯；復深入內山搜勦。事竣，閩浙總督顏伯燾以「尤為出力」保奏；得旨：『以副將升用，先換頂帶』。十月，授延平協副將。十二月，署浙江臺州協副將。二十二年七月，閩浙總督怡良以芝琳臨敵奮勇、營務諳練，遵旨保奏堪勝陸路總兵之任；八月，擢廣東潮州鎮總兵。怡良復以芝琳出洋捕盜得力，奏請暫留閩省；允之。先是，英吉利夷船疊次在臺灣洋面游駛，達洪阿等以計誘戰勝，俘戮多人入奏。嗣英夷就撫，訴稱達洪阿妄戮遭風難夷朦混奏報；上命怡良渡臺查辦。至是二十三年三月，查實覆奏；詔褫達洪阿職，調芝琳臺灣鎮總兵，並諭怡良曰：『臺灣民情浮動；恐乘機肇釁，仍著飭令保芝琳如意巡防，毋稍疏懈』。五月，調漳州鎮總兵。二十四年六月，以所轄各營存儲榖價銀八千餘兩，奏請於四月借給兵丁，以資接濟；報聞。九月，調福建福寧鎮總兵。二十六年，卒。

1843年（道光二十三年）奉旨接任[[達洪阿|達洪阿]]擔任[[台灣鎮|台灣鎮]][[總兵|總兵]]。是[[台灣清治時期|台灣清治時期]]此期間，受[[台灣道|台灣道]]制約的[[台灣|台灣]]地區最高軍事首長。

==參見==
《[[國朝耆獻類徵|國朝耆獻類徵初編]]》卷三百二十五（「將帥」六十五）。

==參考文獻==
*劉寧顏編，《重修台灣省通志》，台北市，台灣省文獻委員會，1994年。

{{start box}}
{{s-before|[[達洪阿|達洪阿]]}}
{{s-title|[[台灣鎮總兵|台灣鎮總兵]]|1843年上任}}
{{s-after|[[昌伊蘇|昌伊蘇]]}}
{{end box}}

[[Category:台灣鎮總兵|Category:台灣鎮總兵]]
[[Category:满洲旗人|B]]