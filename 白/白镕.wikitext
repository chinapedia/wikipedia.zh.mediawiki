'''白鎔'''，字'''小山'''，[[順天|順天]][[通州|通州]]（今[[北京市|北京市]][[通州区_(北京市)|通州區]]）人。清朝政治人物。

== 生平 ==
嘉慶四年（1799年）進士，選[[庶吉士|庶吉士]]，授[[編修|編修]]，典福建[[鄉試|鄉試]]。嘉慶十八年（1813年），大考二等，擢[[贊善|贊善]]。督[[安徽|安徽]][[學政|學政]]。累遷[[少詹事|少詹事]]。道光元年（1821年），督[[廣東|廣東]][[學政|學政]]。歷詹事、內閣學士。道光七年（1827年），擢[[工部侍郎|工部侍郎]]，調吏部。道光九年（1829年），偕同尚書[[松筠|松筠]]前赴[[直隸|直隸]]按查外委白勤被誣冤斃之事，護理總督[[屠之申|屠之申]]等人降黜。督江蘇學政。不久，偕侍郎[[覺羅寶興|寶興]]勘視南河垛料，據實上奏。道光十一年（1831年），擢[[左都御史|左都御史]]，召還京師，未至，命查勘[[江南|江南]]賑災情況。次年，回京，署翰林院掌院學士，典[[順天|順天]][[鄉試|鄉試]]。道光十三年（1833年），擢[[工部尚書|工部尚書]]，典武會試，因違例坐降大理寺卿。道光十九年（1839年），乞病歸鄉，卒於家，年七十四。《清史稿》有傳。<ref>《清史稿·列傳一百六十二》：白鎔，字小山，順天通州人。嘉慶四年進士，選庶吉士，授編修，典福建鄉試。十八年，大考二等，擢贊善。督安徽學政，詔密詢地方利弊，疏言：「安徽錢糧，惟鳳陽、泗州遭湖、河之害，積逋較巨。遇豐稔之年，循例帶徵舊額。在小民以一年而輸數年之賦，雖樂歲不免拮据；而官吏懼譴，規避多方，積重難返。與其存徵之名，緻小民日受追呼，國計依然無補，何如核徵之實，使官吏從容措理，舊額尚可漸清。請嗣後二屬錢糧，每年祗帶徵一年，儻遇歉收，再行遞緩，民力漸紓，催科者自顧考成，行之必有效。」詔允行。<br>青陽有孝子曰徐守仁，幼孤，事母孝。母沒，廬墓三年，鎔造廬贈賻，題請旌表。訪求明臣左光斗遺裔，取列縣庠。按試所至，集士人講學，以正人心厚風俗為本。累遷少詹事。道光元年，督廣東學政。歷詹事、內閣學士。七年，擢工部侍郎，調吏部。九年，偕尚書松筠赴直隸按外委白勤被誣冤斃獄，護理總督屠之申以下降黜有差。督江蘇學政。尋偕侍郎寶興勘視南河垛料，舉實以聞。十一年，擢左都御史，召還京，未至，命查勘江南災賑。時尚書穆彰阿、朱士彥亦奉命勘湖、河汎溢狀，穆彰阿先回京，鎔遂偕士彥履勘沿河閘壩工程，與總督陶澍定議以工代賑。赴安徽，週曆太平、寧國、池州、安慶、廬州各郡，先後疏劾飾災侵賑諸弊。次年，回京，署翰林院掌院學士，典順天鄉試。十三年，擢工部尚書，典武會試。故事，武闈雙好不足額，始取單好。是科雙好不盡取中，坐降大理寺卿。十九年，乞病歸，卒於家，年七十四。<br>鎔事母孝，教子弟嚴。宣宗嘗嘉其家法之善，以勉朝臣云。</ref>

==參考文獻==
{{reflist}}

{{嘉慶四年己未科殿試金榜}}

{{Authority control}}

{{DEFAULTSORT:Bai白}}

[[Category:通州區人_(北京市)|Category:通州區人 (北京市)]]
[[Category:白姓|Rong]]
[[Category:清朝翰林院庶吉士|Category:清朝翰林院庶吉士]]
[[Category:清朝翰林院編修|Category:清朝翰林院編修]]
[[Category:清朝安徽學政|Category:清朝安徽學政]]
[[Category:清朝詹事府少詹事|Category:清朝詹事府少詹事]]
[[Category:清朝廣東學政|Category:清朝廣東學政]]
[[Category:內閣學士|Category:內閣學士]]
[[Category:清朝工部侍郎|Category:清朝工部侍郎]]
[[Category:清朝吏部侍郎|Category:清朝吏部侍郎]]
[[Category:清朝江蘇學政|Category:清朝江蘇學政]]
[[Category:清朝左都御史|Category:清朝左都御史]]
[[Category:清朝翰林院掌院學士|Category:清朝翰林院掌院學士]]
[[Category:清朝鄉試正考官|Category:清朝鄉試正考官]]
[[Category:清朝工部尚書|Category:清朝工部尚書]]