'''鹧鸪天'''，[[词牌|词牌]]名。亦称《'''思佳客'''》、《'''思越人'''》、《'''醉梅花'''》。[[双调|双调]]五十五字，前后[[阕|阕]]各三平韵，一[[韵|韵]]到底。上阕第三四句、下阕第一二句一般要求对仗。

== 词牌格式 ==
{{平仄|
仄仄平平仄仄平，平平仄仄仄平平。平平仄仄平平仄，仄仄平平仄仄平。

平仄仄，仄平平。平平仄仄仄平平。平平仄仄平平仄，仄仄平平仄仄平。}}

== 例词 ==


'''[[蘇軾|蘇軾]]'''

林斷山明竹隱牆。亂蟬衰草小池塘。翻空白鳥時時見，照水紅蕖細細香。

村舍外，古城旁。杖藜徐步轉斜陽。殷勤昨夜三更雨，又得浮生一日涼。

'''[[晏幾道|晏幾道]]'''

彩袖殷勤捧玉鐘。當年拚卻醉顏紅。舞低楊柳樓心月，歌盡桃花扇底風。
   
從別后，憶相逢。幾回魂夢與君同。今宵剩把銀釭照，猶恐相逢是夢中。

'''[[李清照|李清照]]'''

寒日蕭蕭上瑣窗，梧桐應恨夜來霜。酒闌更喜團茶苦，夢斷偏宜瑞腦香。

秋已盡，日猶長，仲宣懷遠更淒涼。不如隨分尊前醉，莫負東籬菊蕊黃。

'''[[李清照|李清照]]'''

暗淡輕黃體性柔。情疏跡遠只香留。何須淺碧深紅色，自是花中第一流。

梅定妒，菊應羞。畫闌開處冠中秋。騷人可煞無情思，何事當年不見收。

'''[[辛弃疾|辛弃疾]]'''

晚日寒鴉一片愁，柳塘新綠卻溫柔。若叫眼底無離恨，不信人間有白頭。 

腸已斷、淚難收，相思重上小紅樓。情知已被山遮斷，頻倚闌干不自由。

'''[[辛弃疾|辛弃疾]]'''

枕簟溪堂冷欲秋，斷雲依水晚來收。紅蓮相倚渾如醉，白鳥無言定自愁。

書咄咄，且休休，一丘一壑也風流。不知筋力衰多少，但覺新來懶上樓。

'''[[陸游|陸游]]'''

懶向青門學種瓜，只將漁釣送年華。雙雙新燕飛春岸，片片輕鷗落晚沙。

歌縹緲，櫓嘔啞，酒如清露鮓如花。逢人問道歸何處，笑指船兒此是家。

'''[[張弘範|張弘範]]'''   

铁甲珊珊渡汉江，南蛮犹自不归降。东西势列千层厚，南北军屯百万长。   
   
弓扣月，剑磨霜，征鞍遥日下襄阳。鬼门今日功劳了，好去临江醉一场。

'''[[聶勝瓊|聶勝瓊]]'''   

玉惨花愁出凤城，莲花楼下柳青青。尊前一唱阳关曲，别个人人第五程。

寻好梦，梦难成。有谁知我此时情，枕前泪共阶前雨，隔个窗儿滴到明。

{{詞牌}}
[[Category:词牌|Category:词牌]]