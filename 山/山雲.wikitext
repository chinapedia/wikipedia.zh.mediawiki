'''山雲'''，[[徐縣|徐縣]]人，[[明朝|明朝]]軍事將領。

山雲父親為山青，早年跟從燕王朱棣起兵，積功至都督僉事。山雲最初襲父功，授金吾左衛指揮使，屢次跟從[[明成祖北征|明成祖北征]]，有功。之後掌管隸府軍前衛，后升爲中軍都督府都督僉事。宣德元年，改為北京行都督府，命其與都御史[[王彰|王彰]]自[[山海關|山海關]]至[[居庸關|居庸關]]，巡視關隘。明宣宗親征[[樂安|樂安]]時，召其輔佐鄭王、襄王。次年，柳州、慶州被叛軍掠襲，鎮遠侯[[顧興祖|顧興祖]]因不救[[邱溫|邱溫]]被逮，朝廷遂舉薦山雲出任。宣德三年，命佩征蠻將軍印，充總兵官往鎮。山雲抵達后攻破南安、廣源等地，次年再次討伐，并攻破。當時廣西自[[韓觀|韓觀]]去世后，各地叛亂遂勝，山雲主張廣西兵少，請留用貴州部隊，并先後討平潯州、柳州、[[平樂|平樂]]、[[桂林|桂林]]、[[宜山|宜山]]、[[思恩|思恩]]等地。在鎮期間，他先後組織十餘次大戰，斬首一萬兩千餘人，隨後論功，晋升都督同知<ref>《[[明史|明史]]》（卷166）：“山雲，徐人。父青，以百戶從成祖起兵，積功至都督僉事。雲貌魁梧，多智略。初襲金吾左衛指揮使。數從出塞，有功。時幼軍二十五所，隸府軍前衛，掌衛者不任事，更命雲及李玉等五人撫戢之。仁守立，擢行在中軍都督僉事。宣德元年改北京行都督府，命偕都御史王彰自山海抵居庸，巡視關隘，以便宜行事。帝征樂安，召輔鄭王、襄王居守。明年，柳、慶蠻韋朝烈等掠臨桂諸縣。時鎮遠侯顧興祖以不救邱溫被逮，公侯大臣舉雲。帝亦自知之。三年正月命佩征蠻將軍印，充總兵官往鎮。雲至，討朝烈，破之。賊保山巔，山峻險，掛木於藤，壘石其上。官軍至，輒斷藤下木石，無敢近者。雲夜半束火牛羊角，以金鼓隨其後，驅向賊。賊謂官軍至，亟斷藤。比明，木石且盡，眾噪而登，遂盡破之。南安、廣源諸蠻悉下。是夏，忻城蠻譚團作亂，雲討擒之。四年春，討平柳、潯諸蠻。其秋，雒容蠻出掠，遣指揮王綸破之。雲上綸功，並劾其殺良民罪，帝宥綸而心重雲。廣西自韓觀卒後，諸蠻漸橫。雲以廣西兵少，留貴州兵為用，先後討平潯、柳、平樂、桂林、宜山、思恩諸蠻。九年又以慶遠、郁林苗、瑤非大創不服，請濟師。詔發廣東兵千五百人益雲。雲分道剿捕，擒斬甚眾。復遣指揮田真攻大藤峽賊，破之。雲在鎮，先後大戰十余，斬首萬二千二百六十，降賊酋三百七十，奪還男女二千五百八十，築城堡十三，鋪舍五百，陶磚鑿石，增高益厚。自是瑤、僮屏跡，居民安堵。論功，進都督同知，璽書褒勞。雲謀勇深沈，而端潔不茍取，公賞罰，嚴號令，與士卒同甘苦。臨機應變，戰無不捷。廣西鎮帥初至，土官率饋獻為故事。帥受之，即為所持。雲始至，聞府吏鄭牢剛直，召問曰：「饋可受乎？」牢曰：「潔衣被體，一汙不可湔，將軍新潔衣也。」雲曰：「不受，彼且生疑，奈何？」牢曰：「黷貨，法當死。將軍不畏天子法，乃畏土夷乎？」雲曰：「善。」盡卻饋獻，嚴馭之。由是土官畏服，調發無敢後者。雲所至，詢問裏老，撫善良，察誣枉，土人皆愛之。”</ref>。

明英宗繼位后，山雲墜馬傷股。明英宗派太醫馳視，他因病請求他人替代，明英宗沒有批准，后晋升其為右都督。正統三年去世。贈懷遠伯，謚'''忠毅'''<ref>《[[明史|明史]]》（卷166）：“英宗即位，雲墜馬傷股。帝遣醫馳視。以病請代，優詔不許。進右都督。正統二年上言：「潯州與大藤峽諸山相錯，瑤寇出沒，占耕旁近田。左右兩江土官，所屬人多田少。其狼兵素勇，為賊所畏。若量撥田州土兵於近山屯種，分界耕守，斷賊出入。不過數年，賊必坐困。」報可。嗣後東南有急，輒調用狼兵，自此始也。明年冬，卒於鎮。贈懷遠伯，謚忠毅。長子俊，襲府軍前衛指揮使。廣西人思雲不置，立祠肖像祀焉。初，韓觀鎮廣西，專殺戮。慶遠諸生來迓。觀曰：「此皆賊覘我也。」悉斬之。雲平恕，參佐有罪，輒上請，不妄殺人，人亦不敢犯。鄭牢嘗逮事觀。觀醉，輒殺人。牢輒留之，醒乃以白。牢為士大夫所重，然竟以隸終。”</ref>。

==参考文献==
{{wikisource|明史/卷166}}
{{Reflist}}

[[Category:明朝總兵官|Category:明朝總兵官]]
[[Category:明朝都督|Category:明朝都督]]
[[Category:明朝追赠伯爵|Category:明朝追赠伯爵]]