
'''韦圆照'''（{{bd|572年||623年|11月17日|}}），京兆杜陵人，出身[[京兆韦氏|京兆韦氏]]郧公房，[[韦孝宽|韦孝宽]]之孙，[[韦总|韦总]]第三子。

==家世==
* 高祖：[[韦真憙|韦真憙]]，历冯翊、扶风二郡守，赠泾州刺史。
* 曾祖：[[韦旭|韦旭]]，官至尚书右丞，幽州刺史，赠司空公，谥曰文惠。
* 祖父：[[韦孝宽|韦孝宽]]，北周郧襄公。
* 父亲：[[韦总|韦总]]，北周河南贞公。

==墓志==
隋丰宁公主[[杨静徽|杨静徽]]和驸马韦圆照合葬墓位于陕西[[长安县|长安县]]韦曲镇北原上。1990年被发现出土。
{{Quotation|
大唐故河南郡公韦君墓志文
<br>公讳圆照，京兆杜陵人也。其先商伯受彤弓之锡，楚傅摛朱黻之诗。及大仆流名，双珠竝耀，丞相积德。二叶连辉，代有其人，风猷自远。祖孝宽，周太傅、上柱国、尚书右仆射、十一州诸军事、雍州牧、郧襄公。父总，柱国、京兆尹、河南怀公。并立功树绩，经文纬武。贻令德乎千祀，振英声于百代。公即怀公第三子也，擢影金穴，开荣玉树。孝友称于齔岁，聪敏发自髫年。摽落落之容，表汪汪之量。裴楷惭其清悟，王澄愧其迈达。袭封河南郡公，恩隆受册，荣贵承家。对扬之日，不胜悲感。寻尚丰宁公主，方骋辔于修衢，遽兴嗟于逝水。武德六年十月廿日卒于里宅，春秋五十二。惟公美风神，善谈笑，涉獦经史，探-{採}-流略，敦静立性，孝友居心。虽家自鼎门，身连皇族，而安兹素薄，不尚骄豪，可谓名贤君子，善始令终者矣。子思礼永言慈廕，结恨风枝。追思顾复之恩，用报劬劳之德。粤以贞观八年岁次甲午十月庚子朔十日己酉，永窆雍州万年县洪固乡福闰里之旧茔，礼也。秦车不进，滕马方留。欲记楚琴，仍刊繆板。其铭曰：
<br>蝉联懿族，舄弈华宗。英奇继踵，卿相连-{蹤}-。名流钟鼎，德茂笙镛。孕珠产玉，重规蹈矩。
<br>孝以承亲，忠由奉主。礼高承尚，恩隆土宇。如何景命，遽此销沦。哀缠戚属，悲深搢绅。
<br>天长地远，松古坟新。雪路开晓，寒光惨惨。薤噎郊垧，风悽陇陌。方锢黄壤，寄之玄石。
}}

==子女==
* 子：[[韦观|韦观]]，字思礼。
** 孙：[[韦爽|韦爽]]，太僕少卿
*** 曾孙：[[韦润|韦润]]
*** 曾孙：[[韦湜|韦湜]]，齊州刺史

==参考资料==
* 《周书·卷三十一·列传第二十三》
* 《北史·卷六十四·列传第五十二》
* 戴应新：《隋丰宁公主杨静徽驸马韦圆照墓志笺证》

[[category:京兆韦氏|category:京兆韦氏]]