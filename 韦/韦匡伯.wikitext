'''韦匡伯'''（{{bd|574年||617年|6月6日|}}），字'''辟邪'''<ref name=autogenerated1>{{Citation| last=  | first= | author-link=李明| year=2017年| title=《韦匡伯墓志抉疑》| periodical=《中原文物》| volume=| issue=第04期| pages=79-86| url=http://www.cnki.com.cn/Article/CJFDTOTAL-ZYWW201704011.htm| doi=| oclc=}}</ref>，[[京兆郡|京兆郡]][[杜陵县|杜陵县]]（今[[陕西省|陕西省]][[西安市|西安市]][[长安区_(西安市)|长安区]]）人，出自[[京兆韦氏|京兆韦氏]]郧公房，隋朝官员。


==墓志==
{{Quotation|
郑故大将军舒懿公之墓志铭
<br>君讳匡伯，京兆杜陵人，帝高阳之苗裔也。在殷作伯，开命氏之源；居汉为相，见光家之美。自兹绵历，克峻前基，并详
诸篆素，无待称矣。曾祖旭，司空文惠公；祖孝宽，太傅郧襄公；父总，柱国、京兆尹、河南贞公。并位尊望重，国贞朝干。君膺庆上灵，幼而岐疑。因心孝友，秉性温恭；容众爱仁，轻财重义。年十二，封黄瓜县开国公，袭祖封郧国公，食邑万户。公之母弟尚丰宁公主，女弟为元徳太子妃。而公高门鼎盛，台辅继踵。有隋之贵 一宗而已。大业七年，陪麾辽左，授朝散大夫，俄迁尚衣奉御，侍从乘舆，密勿帷扆。十二年，从幸江都。十三年四月廿七日遘疾，薨于江都行在所，春秋卌有四。自皇郑膺籙，历选徳门，作配储后，聘公长女为皇太子妃，乃下诏曰: “公门著嘉庸，夙参荣列，不幸殂没，奄移岁序。言念〇贤，宜加宠锡，可赠大将军，谥曰懿公，礼也。”于时巩洛〇〇，崤函尚阻，乡关迢递，日月有期，以开明二年七月廿〇日，权殡于洛阳县凤台乡谷阳里。陵谷非固，盛德宜传。因兹镌勒，以贻永久。其词曰：
<br>台阶丽象，山岳降灵。人膺天秩，世著英声。家风不坠，令德挺生。学该入室，礼备过庭。
<br>优游戚里，出入承明。三江迢递，万里徂征。素车俄返，丹旐空萦。崩松永叹，埋玉伤情。
<br>松风暮起，薤露晨零。勒兹翠石，用纪鸿名。
}}

==家庭==
===曾祖===
*[[韦旭|韦旭]]，北魏司空、文惠公<ref name=autogenerated1 />

===祖父===
*[[韦孝宽|韦孝宽]]，北周太傅、郧襄公<ref name=autogenerated1 />

===父亲===
*[[韦总|韦总]]，北周柱国、京兆尹、河南贞公<ref name=autogenerated1 />

===子女===
*[[韦思言|韦思言]]
*[[韦思齐|韦思齐]]，唐朝尚書右丞、司稼正卿
*[[韦思仁|韦思仁]]，尚衣奉御
*韦氏，长女，嫁[[王世充|王世充]]太子[[王玄应|王玄应]]
*[[韦尼子|韦尼子]]，次女，[[武德|武德]]四年（621年）入秦王府，后为[[唐太宗|唐太宗]][[昭容|昭容]]
*[[韦檀特|韦檀特]]，嫁隋尚书左丞国子祭酒弘农[[杨汪|杨汪]]第五子[[幽州|幽州]][[范阳|范阳]]县令[[杨政本|杨政本]]

==参考资料==
{{reflist}}

[[category:京兆韦氏|category:京兆韦氏]]
[[category:隋朝县公|category:隋朝县公]]
[[category:隋朝国公|category:隋朝国公]]
[[category:谥懿|category:谥懿]]