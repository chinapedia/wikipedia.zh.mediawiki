'''馮士標'''，字'''瑞明'''，號'''尊尼'''，[[山東|山東]][[青州府|青州府]][[益都縣|益都縣]]人，明末清初政治人物。

舉人馮惟健曾孫。崇禎六年（1633年）癸酉舉于乡，十三年庚辰（1640年）成進士。清順治初入京謁選，授兵部武選司主事，月余，升陕西按察司僉事，分巡关内道。時地方初定，[[贺珍|贺珍]]等軍自乙酉（1645年）冬围攻[[西安|西安]]城，馮士標環甲登陴，率衆御之，至丙戌（1646年）正月五日，贺軍乃退，城赖以全。商州贼首劉三虎等破城劫掠，总督[[孟喬芳|孟喬芳]]檄士標往救，士標披甲臨陣，大败之，盡恢复所侵地，贼寇逃遁，期月之内，妖氛盡殲，悉歸王化。順治四年丁亥（1647年），清軍從[[陕西|陕西]]西下[[四川|四川]]，[[张献忠|张献忠]]军烧毁栈阁以自固，數百里内道路阻绝。士標督率監修，旬月間栈道復通，清軍得以無阻。五年戊子，擢任陕西右參議，兵備莊浪。土官魯安嫡派不明，自相竞長，漢官与之争禮，嘗為構舋。士標拘集官属，为之明正嫡派，裁定禮節，申请于上，永为定制，而後相安。历任三載，兵饷以時給發，猝遇變故，多獲戰功。捐俸修筑學宫，日与諸生翻經析義，西鄙知有文教，皆其之力也。九年壬辰（1652年），升四川建昌兵備副使。十二年乙未（1655年），改福建按察司副使，卒于道。士標为人志行磊落，孝友好施。崇禎十三年庚辰山東大饥，他出資赈救，全活不下萬余人<ref>《益都縣志》：馮士標，字瑞明，號尊尼，舉人惟健曾孫。崇禎癸酉舉于乡，庚辰成進士。清順治初入京謁選，授兵部武選司主事，月余，升陕西按察司僉事，分巡关内道。時地方初定，流寇余黨仍肆猖獗，巨贼贺珍自乙酉冬烧掠西安城，百计攻击。公環甲登陴，率衆御之，至丙戌正月五日，贼乃退，城赖以全。商州贼首劉三虎等破城劫掠，总督孟檄公往救，公披甲臨陣，大败之，盡恢复所侵地，贼寇逃遁，期月之内，妖氛盡殲，悉歸王化。丁亥，王师西下四川，流贼烧毁栈阁以自固，數百里内道路阻绝。公督率監修，旬月間栈道復通，王师得以無阻。戊子，擢任右參議，兵備莊浪。土官魯安嫡派不明，自相竞長，漢官与之争禮，嘗為構舋。公拘集官属，为之明正嫡派，裁定禮節，申请于上，永为定制，而後相安。历任三載，兵饷以時給發，猝遇變故，多獲戰功。捐俸修筑學宫，日与諸生翻經析義，西鄙知有文教，皆公之力也。壬辰，升四川建昌兵備副使。乙未，改福建按察司副使，卒于道。公为人志行磊落，孝友好施。庚辰大饥，公出資赈救，全活不啻萬余人云。</ref>。

==参考文献==
{{reflist}}

{{天啓五年乙丑科殿試金榜}}
{{DEFAULTSORT:Feng馮}}
[[Category:清朝兵部主事|Category:清朝兵部主事]]
[[Category:清朝陕西按察司僉事|Category:清朝陕西按察司僉事]]
[[Category:清朝陕西布政使司參議|Category:清朝陕西布政使司參議]]
[[Category:清朝四川按察使司副使|Category:清朝四川按察使司副使]]
[[Category:益都人|Category:益都人]]
[[Category:馮姓|S]]