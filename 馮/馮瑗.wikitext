'''馮瑗'''（{{bd|1572年||1627年||}}），字'''德韞'''，號'''栗庵'''，[[山東|山東]][[青州府|青州府]][[益都县|益都县]]籍[[临朐县|临朐县]]人。明朝政治人物。曾祖[[馮裕|馮裕]]，貴州按察副使。祖父[[馮惟敏|馮惟敏]]，嘉靖舉人，散曲名家。父馮子升。

少從叔父貞静先生學，為文超然颖脱。万历二十二年甲午舉于乡，二十三年（1595年）乙未科联捷进士，授湖廣[[茶陵|茶陵]]知州，調山西[[澤州|澤州]]，遷户部貴州司员外郎，出監税两浙、漕運粮，獨先完，還京，疏陳商民疾苦，司農[[趙世卿|趙世卿]]深器之。晉雲南司郎中，督京粮，盡剔夙弊，以母病請告就家。升晋中參政<ref>万历三十七年七月辛丑，升户部郎中冯瑗为山西右参政。</ref>，丁内外艱，服闋，補湖南，臨行辞部，冢宰鄭公诧曰：此君巖巖可當要地也。遂調開原<ref>万历四十五年二月，兵科署科事给事中赵兴邦以开原失事，请行巡按御史提问将官董用贤等，并严谕抚镇道臣李维翰等。先是，宰赛等营达贼于正月十五日夜入犯镇夷堡并开原城，比地方佥书董用贤及千总王仲贤、岳宗泰、游击李向日等率兵追之遇子镇夷堡南止，李向日斩获首级一颗，达马数匹，随查开原等营阵亡军丁带伤被掳三十人，杀掳屯民男妇八十三人，掳去伤死官马及屯民马牛驴称是，烧毁草房十七所。时维翰为巡抚，镇则张承胤，道则冯瑗也，故兴邦请提问将官外，仍严谕之。疏留中。</ref>，以病歸。里居十余年，以文史自樂，卧起与俱，絶口不言仕宦，一时高之。子冯士偁，负才名，以恩拔入太學<ref>《益都县志》</ref>。

==參考==
{{reflist}}
{{明朝人物小作品}}
{{萬曆二十三年乙未科殿試金榜}}
{{DEFAULTSORT:Feng馮}}
[[Category:明朝户部员外郎|Category:明朝户部员外郎]]
[[Category:明朝户部郎中|Category:明朝户部郎中]]
[[Category:明朝山西布政使司參政|Category:明朝山西布政使司參政]]
[[Category:明朝湖廣按察使|Category:明朝湖廣按察使]]
[[Category:萬曆二十二年甲午科舉人|Category:萬曆二十二年甲午科舉人]]
[[Category:益都人|Category:益都人]]
[[Category:明朝茶陵州知州|Category:明朝茶陵州知州]]
[[Category:明朝澤州知州|Category:明朝澤州知州]]