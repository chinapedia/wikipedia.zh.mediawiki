'''《南歌子》'''，[[词牌|词牌]]，唐教坊曲名。

此詞有單調、雙調，
單調者始於[[溫庭筠|溫庭筠]]詞，因詞有「恨春宵」句，名'''《春宵曲》'''。
[[張泌|張泌]]詞本此添字，因詞有「高卷水晶簾額」句，名'''《水晶簾》'''，又有「驚破碧窗殘夢」句，名'''《碧窗夢》'''。[[鄭子聃|鄭子聃]]有「我愛沂陽好詞」十首，更名'''《十愛詞》'''。

雙調者有平韻仄韻兩體。
平韻者始自[[毛熙震|毛熙震]]詞，[[周邦彥|周邦彥]]、[[楊無咎|楊無咎]]、[[僧揮|僧揮]]五十四字體，無名氏五十三字體，俱本此添字。

仄韻者始《[[樂府雅詞|樂府雅詞]]》，惟石孝友詞最為諧婉，周邦彥詞名'''《南柯子》'''，程垓詞名'''《望秦川》'''，田不伐詞有「簾風不動蝶交飛」句，名'''《風蝶令》'''。

== 第一體 ==
單調二十三字，五句三平韻。

=== 词牌格式 ===
{{平仄|仄仄平平仄，平平仄仄平，平仄仄平平，仄平平仄仄，仄平平。}}

=== 例词 ===
[[温庭筠|温庭筠]]

手裡金鸚鵡。胸前繡鳳凰。偷眼暗形相。不如從嫁與。作鴛鴦<ref>《[[欽定詞譜|欽定詞譜]]》:按，溫庭筠詞共七首，平仄如一，填者宜遵之。</ref>

== 第二體 ==
單調二十六字，五句三平韻。

=== 词牌格式 ===
{{平仄|仄仄平平仄，平平仄仄平，仄平平仄仄平平，平仄平平仄仄，仄平平。}}

=== 例词 ===
[[张泌|张泌]]

錦薦紅鸂鶒。羅衣繡鳳凰。綺疏飄雪北風狂。簾幕晝垂無事。鬱金香。<ref>《欽定詞譜》:此詞第三句七字，第四句六字異。</ref>

== 第三體 ==
雙調五十二字，前後段各四句三平韻。

=== 词牌格式 ===
{{平仄|仄仄平平仄，平平仄仄平。
平平仄仄仄平平。平仄仄平平仄、仄平平。

仄仄平平仄，平平仄仄平。
中平仄仄仄平平。平仄仄平平仄、仄平平。}}

=== 例词 ===
[[毛熙震|毛熙震]]

惹恨還添恨。牽腸即斷腸。凝情不語一枝芳。獨映畫簾閒立、繡衣香。
　
暗想為雲女。應憐傅粉郎。晚來輕步出閨房。髻慢釵橫無力。縱猖狂。<ref>《欽定詞譜》:此詞前後兩結或上六字讀、下三字句，或上四字讀、下五字句，須蟬聯不斷，可讀不可句。詞中此等句法最多，可以類推。如此詞兩結，供作上六下三句讀，宋詞本此填者甚多。</ref>


[[秦观|秦观]]

玉漏迢迢尽，银潢淡淡横。梦回宿酒未全醒。已被邻鸡催起、怕天明。

臂上妆犹在，襟间泪尚盈。水边灯火渐人行。天外一钩残月、带三星。


== 第四體 ==
雙調五十二字，前後段各四句三平韻。
=== 词牌格式 ===
{{平仄|仄仄平平仄，平平平仄平。平平平仄仄平平。仄仄平平、仄仄仄平平。
仄仄平平仄，平平仄仄平。仄平平仄仄平平。仄仄平平、仄仄仄平平。}}

=== 例詞 ===
[[辛棄疾|辛棄疾]]

散髮披襟處。浮瓜沉李時。涓涓流水細侵階。鑿箇池兒、喚箇月兒來。

畫棟頻搖動。紅蕖盡倒開。鬥勻紅粉照香腮。有箇人兒、把箇鏡兒猜。<ref>《欽定詞譜》:此詞前後兩結，上作四字一讀、下作五字一句，與毛詞小異，宋詞如此填者甚多。</ref>


== 第五體 ==
雙調五十三字，前後段各四句三平韻。

=== 词牌格式 ===
●●○○●句 ○○●●○韻　●○○●●○○韻　●●○○讀 ○●●○○韻

○●○○●句 ○○●●○韻　●○○●●○○韻　●●○○○讀 ○●●○○韻

=== 例詞 ===
《[[花草粹編|花草粹編]]》無名氏

夕露霑芳草。斜陽帶遠村。幾聲殘角起譙門。撩亂棲鴉、飛舞鬧黃昏。

天共高城遠。香餘繡被溫。客程常是可銷魂。怎向人心頭、橫著個人人。<ref>《欽定詞譜》:此與辛詞同，惟後結多一字。</ref>

== 第六體 ==
雙調五十四字，前後段各四句三平韻。  

=== 词牌格式 ===
◎●○○●句 ○○●●○韻　◎○○●●○○韻　◎●⊙○○●讀 ⊙●○○韻

◎●○○●句 ○○●●○韻　◎○○●●○○韻  ⊙●◎○○●讀 ◎●○○韻

=== 例詞 ===
[[周邦彥|周邦彥]]

膩頸凝酥白。輕衫淡粉紅。碧油涼氣透簾櫳。指點庭花低映、雲母屏風。

恨逐瑤琴寫。書勞玉指封。等閒贏得瘦儀容。何事不教雲雨、略下巫峰。<ref>《欽定詞譜》:此詞前後兩結俱上六下四句法，較毛詞各多一字。</ref>
                                                           

== 第七體 ==
雙調五十二字，前後段各四句三仄韻。  

=== 词牌格式 ===
○◎○⊙●句 ○○⊙●●韻　○○○●●○●韻　●●○○讀 ○●●○●韻

○●○⊙◎句 ●○⊙●●韻  ◎○○●●○●韻  ●●◎○讀 ○●●○●韻

=== 例詞 ===
[[石孝友|石孝友]]

春淺梅紅小。山寒嵐翠薄。斜風吹雨入簾幕。夢覺西樓、嗚咽數聲角。

歌酒工夫嫩。別離情緒惡。舞衫寬盡不堪著。若比那回、相見更消削。


== 注釋 ==
{{reflist}}

== 參考資料 ==
*《[[欽定詞譜|欽定詞譜]]》卷五
{{wikisource|南歌子}}

{{詞牌}}
[[Category:词牌|Category:词牌]]