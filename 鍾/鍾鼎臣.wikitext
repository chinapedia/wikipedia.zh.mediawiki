'''鍾鼎臣'''（{{bd|？||1645年|}}），[[表字|字]]'''彝公'''，[[廣東|廣東]][[廣州府|廣州府]][[新會縣|新會縣]]人，[[明朝|明朝]]政治人物。

==生平==
年十三，补诸生，大宗伯[[王弘诲|王弘诲]]甚器重之，礼为馆生，鼎臣谢不往。以高才食饩二十余年，执经问业者多高官显仕。鼎臣始领崇禎六年（1633年）癸酉乡荐，明年成进士，都人士咸惜其晩遇云。鼎臣为人性倜傥，不喜修饰边幅，释褐授[[宁国府|宁国府]]推官，寻改[[河南府|河南府]]，尝分考崇禎九年山东丙子乡试，所得士皆名宿。由部郎出知[[真定府|真定府]]，未赴。弘光元年（1645年）五月，改知[[嘉兴府|嘉兴府]]，不久南京陷落，清军入浙江，以城降。后与大學士[[钱士升|钱士升]]、给事中[[馬嘉植|馬嘉植]]、翰林检讨[[屠象美|屠象美]]等舉兵反清，兵败自缢殉节死<ref>《清朝野史大观》：順治二年乙酉六月初九日，大清兵抵嘉興時，馬士英在杭，命都督陳洪範与大清議和，過嘉興，舟旗書「奉使清朝」。兵巡道吴克孝投水，左右救遁。同知朱議濱、推官孫昌祖、知縣某等弃職遁，知府鍾鼎臣以城降，居民争粘「順民」字于門。貝勒王扎營演武場，先遣數騎進城，揭安民榜。更委投降总兵陳梧至郡鎮守。閏六月初五日，下令剃头，百姓哄至陳梧署，梧云：「剃头小事，但剃後，汝等妻子俱不保。」民遂沸然。時有外邑鄉紳屠象美，与梧歃盟共事。初七日，聚軍民于大察院，象美袖出偽詔，開府道署，示諭城内外二十四坊居民，每家出兵一人；民有遷避不出者，衆兵抄搶其資，書逃民于其房入官。數日間，聚衆三萬余，無将領隊伍，亦無軍令约束。衆擁委署知縣胡之臣至梧署，亂兵攢刺，磔尸球場。貝勒在杭发披甲三千，廿五日晚抵嘉興。廿六日天未明，梧開東門，率親兵与朱大定逃走平湖，城門随閉。時城中逃出者十二三，未及出者十七八。有削髪为僧，避于佛寺者，有自系狱诡稱罪囚者，僅二百余人；其余盡行杀戮，血满沟渠，尸積里巷，煙焰漲天，結成赤雲，障蔽日月，數日不散。郡守鍾鼎臣自缢。</ref><ref>《廣東通志》</ref>。

==引用==
{{reflist}}

==參考文獻==
*《南疆逸史》·卷十

{{崇禎七年甲戌科殿試金榜}}

[[Category:鍾姓|D]]
[[Category:新會人|Category:新會人]]
[[Category:崇禎六年癸酉科廣東鄉試舉人|Category:崇禎六年癸酉科廣東鄉試舉人]]
[[Category:明朝寧國府推官|Category:明朝寧國府推官]]
[[Category:明朝河南府推官|Category:明朝河南府推官]]
[[Category:明朝嘉兴府知府|Category:明朝嘉兴府知府]]
[[Category:南明知府|Category:南明知府]]
[[Category:南明自殺人物|Category:南明自殺人物]]