'''吳中偉'''（{{bd|1563年||1631年||}}），字'''境虚'''，號'''生白'''。[[浙江|浙江]][[嘉兴府|嘉兴府]][[海盐县|海盐县]]人。明朝政治人物。同進士出身。

==生平==
始祖吴忠，本姓胡，自天台水竹迁澉浦，易姓吴。曾祖吴昆，祖吴芸，父吴霽，俱赠廣東按察使。

万历二十五年[[順天府|順天府]]丁酉科舉人，二十六年（1598年），登戊戌科進士，授行人，奉使益潞沈三藩，转刑部员外郎，三十五年（1607年）丁未督贵州学政，摄贵阳兵备<ref>万历三十五年七月，升广西云南参政郭廷良、王贻德俱为按察使，江西副使馀火□詹为参政，礼部郎中陈于王、张鹤鸣为湖广、山东副使，工部郎中甘来为湖广参政，刑部员外吴中伟为贵州提学佥事，南礼部郎中王志远为湖广参政，南工部郎中谭继统为贵州副使，嘉兴知府蔡承植为广东副使，刑部郎中曾如川为云南参议。调湖广副使曹愈参为河南副使，升礼部员外吴正志为光禄寺丞，刑部员外赵世禄、冯盛典、王庭俊、户部员外张养正为苏州、彰德、德安、金华府知府。是日所下藩臬府佐及司属二十馀人。</ref>。三十八年庚戌，擢福建参议，分守建南道<ref>万历三十八年五月，升南京刑科给事中刘时俊为福建佥事，四川道御史张尔基为四川佥事，户部郎中柯维蓁为四川副使，贵州佥事吴中伟为福建参议。</ref>。四十一年癸丑，升湖廣副使，备兵衡永。四十四年丙辰，升江西参政，守江西南昌<ref>万历四十四年三月，湖广副使吴中伟为江西参政。</ref>。四十七年己未，升廣东按察使，督师援关门，倍道疾行，诸路兵无能及者。南还，击斩山东[[白莲教|白莲贼]]数千，不上功归。天启元年辛酉（1628年），升粤东右布政使<ref>天启元年九月，升广东按察使吴中伟为本省右布政使。</ref>，转左布政使<ref>天启元年九月，升廣東布政使司右布政使吳中偉為左布政使。</ref>。三年癸亥（1623年），推太仆寺少卿，不报。逾年以光禄召。五年乙丑，晋大理寺卿<ref>天启五年十二月，升光祿寺卿吳中偉為大理寺卿。</ref>，晉刑部右侍郎，寻转左侍郎<ref>天启六年閏六月，大理寺卿吴中伟为刑部右侍郎，寻迁左侍郎。</ref>。加刑部尚书致仕<ref>《海盐县续图经》卷六：吴公中伟，字境虚，号生白，祖贯天台水竹胡氏，洪武初城石帆村，曰澉浦，始迁祖忠因家焉，易姓吴。四传至曾祖昆、祖芸、父霁，世有隐德。至公兄弟，始以科第起家。万历丁酉公以诸生举恩贡，中顺天乡试。戊戌成进士，宜授中行，时北中行无虚席，公以母老求南司，副家宰杨公选郎南，公皆不可，曰：此迁客地也，君可自留悔耶！公浪然出涕曰：进士为母乞南，何悔！使进士不得尽一日欢，非大悔乎！必遂请而后已。奉使益潞沈藩，却王饋焉。转刑部员外郎，丁未督贵州学政，摄贵阳兵备。威清毛口土司相仇杀，抚狐按遣官勘，不受，议发兵。公冁然曰：此犷悍小患，安事军糈数万乎！试收辑，不过灶上骚除耳。即飞檄呼两酋受约束，面缚数责，皆服死罪，得贳遣归，则流涕去。先是，公巡历桃花、平陶诸洞，酋长具礼献，公悉谢却，酋长大惊，至是被逮，窃计不可犯者必不可解，尤震慴欲死。及公亭平一按，于法当罪而止，酋喜忭舞，已复感泣，相传戒，故終公在官，毋挠公令。庚戌，擢参议，分守建南道。癸丑，升副使，备兵衡永。丙辰，升大参，守江西南昌。己未，升粤东按察使，督师援关门，倍道疾行，诸路兵无能及者。南还，击斩山东白莲贼数千，不上功归。香山岛夷筑清城窥内地，公严兵待之，驰檄谕诸番，三日城尽毁。天启辛酉，升粤东右布政使，转左布政使。公所至皆有政绩。粤，宝玉乡也，公至，不能道异香美木名字。粤积逋饷二十馀万，公任督促，一岁至十六万，民不为厉，解司者俱用平衡锱铢，无所私库。有委库六万额曰膏薪，故事方伯所常需，公约事裁节，无所藉。至临行封识之，曰：以俟后人，可补匮课。当神庙末，士大夫无弗优养宴盛，而公独转侧民士，计画军政，憔悴三十年，奔走数万里，循阶以官，无蜡等之恩，程口而饭，绝肢腴之润，诚不知帝城有贵人可蒙其力者，于是咍公之拙与忌公立异者滋众。癸亥，推太仆寺少卿，不报。逾年以光禄召。公归道所经涉，有驿吏戒车仗曰：官于粤者学为贾耳，吾闻吴公不耐名钱，然姑数十担具以俟。及公至，一二蔽橐，垂垂然不能数，人负辄大惊唶，或举文石香木为赠。公曰：吾乡山中石更佳，木菁菁愈美耳。道路争传，以为高论。时大璫逆贤贵宠寇朝廷，役使公卿，天下为之趋走。公扫轨屏迹，隐于国中。魏良卿者，贤兄子也，为大宫丞，请公邸其家。公不可曰：丞者吾属，主则敌矣，安所择礼乎。良卿意庭謁，公必为己示殊礼，而公夷然坐受之，大惭恨。尚膳监王体乾索怀宁太子四丧膳米，几半万斛，援祖制折之，卒不予。乙丑，晋大理寺少卿，贤之私人相與罗织忠正，纠结枉案，公一意申拔善类，与上官争短长，不少挠挫，郁郁不自意得，遂投劾请去。通政见疏贺曰：宁远告急，廷臣多规脱边任。太宰有所受旨，追论公平粤寇绩，将以公填抚蓟辽，幸甚。然公是疏得旨以免，幸逾甚。公矍然曰：人臣义不辞难。乃索还其草，命果下，拜公中丞大夫，治兵蓟北。明日受敕阙中左门，又明日整师于野，贤寻得侦骑告围解者，复中吝潜夺之，与阎鸣泰旨自中发，外廷不知，公受敕几十日矣。解铠脱剑，重归寺门，朝士难堪之。太宰乃啓事，擢公少司寇，凡三举而后受命。当时国事纰缪，令行私庭，朝立南北，部党以钩挂名，人渐成尤隙。而公怀抱洒然，常为大声，襍以土音，不知忌讳，小吏剌布，移告如织，公如弗悟也者，而以朴直自晦，一不染其钩致焉。独自憾中怀壅隔，无亳末禆于国家。且党祸将作，蔓衍中害，或非正命，乃引年上书，间以刺驳时政，期于感悟，不可则去，识者谓以忠义为怀，耻见缨绋，明决机先，坚别祸表，盈庭之众，公一人而已。首疏称羣臣方隅人我之见，熙攘构鬭之私，不贻国家，大禍不止。司马鞭腹而谈兵，如图画之饼。司农仰屋而輓饷，成漏水之巵。庙社封疆将安所赖以无事乎。又疏称保邦致治，贵图未然。忧盛危明，必防其渐。姤戒履霜，丰忧日昃，不宜狃目睫而忽肘腋之禍，戎伏于莽，寇在于门，不宜侈荣观而忘根本之恤。除邪所以安正，影响及于无辜，反快邪人之腹，搜括所以济用，辐辏赢于数倍，尚为竭泽之谋，公私物力有限，岂可以取千取万，为海内无尽之藏。祖宗法度有常，安得以通变权宜为经行不敝之道。墨辅去席未寒，假虎私门愈热，升沉悬于主爵，傍挠阁部之权，威福操于圣君，妄启苞苴之路，太阿窃弄，羽翼渐成，皇上岂其尚未闻耶！臣去国孤踪，濒行嫠恤，即以当尸谏可矣。其危词深论，言人所不敢言，如此书连上，席藁待命，迨传旨下，姑留视职如故。越日，宰相书公名掌中，密咨于贤曰：是落落士也，本不事党林，特言戆切，忤人意杀之无名，奈何？贤良久曰：不如为好语锢之，且风异我者。遂诏褒清恬可嘉，加刑部尚书致仕。去国旬许，上设朝遽问曰：须侍郎何在？左右对以实，帝爽然移时，盖班行上卿多致良药，藻饰毛发以示强壮，而独公不欺，帝是以识之。公自就班行，逮乎洁身恬退，立朝三载，而注籍居半，凡先后官阶十有七转，历四十馀年，年已六十有四矣。于时杨、左诸公被枉陷，相继捕逮，质揕倾朝，锒铛载路。公且扫门，洁餐以待，尝专问李公应升于狱中，倡助其枉赃，而贤终需次含忿，未敢发，顾有帝之一问故也。归过淮阳，太守许公令典，同里同志也，饮公酒，酒酣，太守诵公上书不负所期，纵言国政隳圮，莫可维挽，则为之泣下。公亦泣涕泗横，案已而公复需酒，强笑曰：还吾老友，吾闻淮阳朄鼓声高鲁薛，为我购致之，吾与犹子十馀人工元宵挝归，将以为娱耳。抵足遂卧，明日太守上书自免去澉湖，偕隐焉。逆贤既殛，故人皆响用，以书抵隐所，谓公当以书自明孤迹者，公报之曰：老臣当日目刺两奸，实虑其祸国，而身在闲曹，心乎邱壑，实未申搏击之志，沐浩荡恩，以礼去国，其视聊刑结狱，棺絮欧刀之士为何如，而遂以此复希进用，不且上负吾君，中负死友，下及见几明决，不附权佞区区之心，而畏之哉。书达长安，争相习诵，叹公仗正持重，甘足枯槁，其始终不欺如此。卒年六十九。子麟趾，字孟佳，孝谨工诗文，有学稼轩草，不胜丧，两月而卒。公兄之英，字千朋，号心沂，万历癸卯举人，定海教谕，知萧县，岁蝗且疫，糜以饲饿，药以救疠，全活万计，岁馀谢病归。一子麟祥，字稚仙，尚书公无嗣孙，以产归祥，祥不受，萧县公命以从侄麟徵子蕃昌为后。</ref>。归田后建「友-{于}-堂」，与兄吴之英日往还觞咏其中<ref>《海盐县志》：友-{于}-堂，在澉浦城内大十字街北，司寇吴中伟故宅，归田后与兄之英日往还觞咏其中，堂名以此。西南数武留耕堂，即之英所居也。</ref>。崇禎四年（1631年）九月卒，年六十九。子[[吴麟趾|吴麟趾]]，字孟佳，孝谨工诗文，有学稼轩草，不胜丧，两月而卒。兄吴之英，字千朋，号心沂，万历癸卯举人，定海教谕，[[萧县|萧县]]知县。

==參考==
{{reflist}}
{{萬曆二十六年戊戌科殿試金榜}}
{{DEFAULTSORT:Wu吴}}
[[Category:明朝行人司行人|Category:明朝行人司行人]]
[[Category:明朝刑部员外郎|Category:明朝刑部员外郎]]
[[Category:明朝貴州按察司僉事|Category:明朝貴州按察司僉事]]
[[Category:明朝福建布政使司參議|Category:明朝福建布政使司參議]]
[[Category:明朝湖廣按察司副使|Category:明朝湖廣按察司副使]]
[[Category:明朝江西布政使司參政|Category:明朝江西布政使司參政]]
[[Category:明朝廣東按察使|Category:明朝廣東按察使]]
[[Category:明朝廣東布政使|Category:明朝廣東布政使]]
[[Category:明朝光禄寺卿|Category:明朝光禄寺卿]]
[[Category:明朝大理寺卿|Category:明朝大理寺卿]]
[[Category:明朝刑部侍郎|Category:明朝刑部侍郎]]
[[Category:海盐人|Category:海盐人]]
[[Category:吴姓|Category:吴姓]]
[[Category:萬曆二十五年丁酉科舉人|Category:萬曆二十五年丁酉科舉人]]