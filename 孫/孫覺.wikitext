'''孙觉'''（{{bd|1028年||1090年}}），字莘老，高邮（今金湖县境内）人，北宋官員。

[[孙勉|孙勉]]、[[孙览|孙览]]之兄。生于[[宋仁宗|宋仁宗]][[天圣|天圣]]六年（1028年），早年師從[[胡瑗|胡瑗]]、[[陈襄|陈襄]]。[[皇祐|皇祐]]元年（1049年）進士及第，與[[苏轼|苏轼]]、[[王安石|王安石]]友好。<ref>《高郵州志》載：“宋蘇軾過高郵，與寓賢王鞏、郡人孫覺、秦觀載酒論文於此。时郡守以群贤毕集，颜曰文游台。”</ref>與[[李常|李常]]齊名，嘉祐六年（1061年），以女兒蘭溪嫁李常侄[[黄庭坚|黄庭坚]]為妻。孙觉因反對[[青苗法|青苗法]]病民，被罷黜，<ref>《[[宋史|宋史]]‧食貨志四上》： “臺諫官呂公奢、孫覺、李常……等皆以論青苗罷黜。”《[[郡齋讀書志|郡齋讀書志]]》卷十九:“孙觉字莘老。元丰末，自秘书少监除右谏议大夫。元祐初，迁给事中，吏部侍郎。莘老素与王介甫善，后为谏官论新法，遂绝。”</ref>離京知廣德軍。[[熙寧|熙寧]]四年（1071年）十一月，移守湖州太守。<ref>苏轼有《将之湖州戏赠莘老》詩：“餘杭自是山水窟，仄聞吳興更清絕。”</ref>熙寧六年三月，再徙廬州，改右司谏。以祖母丧守制回高邮。<ref>《[[續資治通鑑長編|續資治通鑑長編]]》卷二六九：“前右司谏、直集贤院孙觉知润州。初，觉知庐州，丧祖母，以嫡孙解官。”</ref>朝廷以其叔父尚在，有司以新令，诏命改知潤州（今江苏镇江）。<ref>《[[宋史|宋史]]》卷一百二十五〈志〉第七十八</ref>又为苏州、福州知事。元豐四年，知[[應天府|應天府]]。入京为太常少卿、秘书少监。<ref>《[[宋会要|宋会要]]·职官》六三之六：“六年七月九日，诏朝请大夫、试太常少卿孙觉，秘书少监、朝散大夫叶均两易其任。”</ref>哲宗即位，迁右谏议。終官[[御史中丞|御史中丞]]。[[元祐|元祐]]五年（1090年）二月三日，在李常卒後一日亦逝。<ref>《老學庵筆記》：“李公擇、孫莘老平時至相親厚，皆終於御史中丞。元祐五年二月二日，公擇卒，三日，莘老卒，先後才一日。”</ref>

==注釋==
{{reflist}}

==參考書目==
* 《[[宋史|宋史]]》卷三百四十四
[[category:宋朝官員|S]]
[[Category:皇祐元年己丑科進士|Category:皇祐元年己丑科進士]]
[[Category:高郵人|Category:高郵人]]
[[Category:太守|Category:太守]]
[[Category:孫姓|J]]