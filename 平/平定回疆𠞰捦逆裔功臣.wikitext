{{noteTA
|1=zh-hans:余步云;zh-hant:余步雲;
}}
'''平定回疆{{僻字|𠞰|左巢右刀，通“剿”}}捦逆裔功臣'''，是指[[道光|道光]]年間因平定回疆而圖形[[紫光閣|紫光閣]]的四十四位功臣。

== 經過緣由 ==
* 道光八年二月二十二日（1828年4月6日），[[清宣宗|清宣宗]]諭令將平定回疆功臣照從前成例繪像紫光閣，並指定[[長齡|長齡]]、[[楊芳|楊芳]]、[[楊遇春|楊遇春]]、[[武隆阿|武隆阿]]列入。<ref>道光八年二月壬辰，上諭：此次平定回疆。生捦逆裔。軍務蕆功。自應照從前成例。將在事功臣。繪像紫光閣。紀實銘勳。用示酬庸懋典。除長齡、楊芳、楊遇春、武隆阿四人。應行列入外。其餘戰功最多。勞績最著。及隨同轉戰各員。分別功績。開具銜名。詳註事實。迅速覆奏。候朕酌定。宣宗成皇帝實錄/卷一百三十三/道光八年二月壬辰</ref>。
* 道光八年四月十三日（1828年5月26日），因名單所開人數過多，諭令除[[長齡|長齡]]、[[楊芳|楊芳]]、[[楊遇春|楊遇春]]、[[武隆阿|武隆阿]]及[[伊薩克|伊薩克]]應行列入外，擇戰功最多、勞績最著者，無論有無勇號及官階之大小，始得列入，不得過四十人之數。統計不得過四十人之數，回子中伊薩克之外，有實在出力者、亦應列入。[[容照|容照]]、[[桂輪|桂輪]]、[[恩緒|恩緒]]、[[奕山|奕山]]、[[慶安|慶安]]五人著毋庸列入<ref>道光八年四月壬午，諭軍機大臣等：此次軍務蕆功。應將在事功臣。繪像紫光閣。前經降旨令長齡等查明隨同轉戰各員。開具銜名。詳註事實具奏。茲據將滿漢大臣官員、並乾清門侍衛副都統。及賞加升銜各員。分別開單呈覽。朕披部單內所開人數過多。著長齡再行詳加覈減。除長齡、楊芳、楊遇春、武隆阿及伊薩克應行列入外。其餘各員弁、無論有無勇號。及官階之大小。總須擇其戰功最多。勞績最著者。始得列入。統計不得過四十人之數。回子中伊薩克之外。有實在出力者、亦應查明開列。至容照、桂輪、恩緒、奕山、慶安五人。著毋庸列入。將此諭令知之。宣宗成皇帝實錄/卷一百三十五/道光八年四月壬午</ref>
* 道光八年五月十三日（1828年6月24日），諭將[[烏嚕木齊提督|烏嚕木齊提督]][[達淩阿|達淩阿]]列入。<ref>道光八年五月辛亥，諭軍機大臣等：據長齡覆奏、酌擬功臣繪像大臣官員。開單呈覽。朕思烏嚕木齊提督達淩阿、前在渾巴什河與巴哈布督兵攻賊。同著戰功。亦著添入繪像。所有長齡酌擬繪像單開各員。俱著照擬列入。本月十二日。朕御午門受俘禮成。當經降旨、加恩晉加長齡太保銜。賞戴三眼花翎。現據奏稱、趕緊遄行。六月初旬即可抵京。務即迅速前來。以紓廑盼。將此諭令知之。宣宗成皇帝實錄/卷一百三十六/道光八年五月辛亥</ref>
* 道光八年五月十八日（1828年6月29日），諭將[[楊遇春|楊遇春]]即繪小照一分呈覽，以便繪圖。<ref>道光八年五月丙辰，諭軍機大臣等：此次平定回疆。大功告成。應照成例。將在事功臣圖像紫光閣。用昭酬庸懋典。楊遇春前次參贊軍務。督率有方。茲當紀實銘勳。著即繪小照一分呈覽。以便繪圖。將此諭令知之。宣宗成皇帝實錄/卷一百三十六/道光八年五月丙辰</ref>
* 道光八年五月十九日（1828年6月30日），繪揚威將軍大學士威勇公長齡等四十四人像於紫光閣，御製序<ref>宣宗成皇帝實錄/卷一百三十六/道光八年五月丁巳</ref>。
{{Quotation|道光八年五月丁巳，命繪平定回疆勦捦逆裔功臣。揚威將軍大學士威勇公長齡、參贊大臣固原提督烏能伊巴圖魯果勇侯楊芳、參贊大臣陝甘總督莽阿巴圖魯一等男楊遇春、喀什噶爾參贊大臣阿勒精阿巴圖魯武隆阿、都統西朗阿巴圖魯威勇侯哈哴阿、護軍統領喀屯巴圖魯阿勒罕保、提督銜署固原提督莽阿巴圖魯胡超、貴州提督法福哩巴圖魯余步雲、庫爾喀喇烏蘇領隊大臣副都統巴哈布、副都統奇成額巴圖魯蘇清阿、阿克蘇辦事大臣副都統長清、塔爾巴哈台參贊大臣達淩阿、多羅郡王博多歡武巴圖魯伊薩克、察哈爾都統格綳額巴圖魯安福、頭等侍衛法式尚阿巴圖魯巴清德、直隸提督強謙巴圖魯齊慎、吉林副都統薩奇克起巴圖魯吉勒通阿、安徽壽春鎮總兵官伊清阿巴圖魯郭繼昌、喀什噶爾幫辦大臣副都統銜果勒明阿巴圖魯額爾古倫、陝西西固營都司即補參將阿察本巴圖魯段永福、頭等侍衛塔爾巴哈台領隊大臣德勒格爾桑、頭等侍衛額圖琿巴圖魯華山泰、寧夏副都統沙噶巴圖魯伊勒東阿、吉林協領剛安巴圖魯壽晶、黑龍江協領喀勒崇依巴圖魯鄂爾托彥、黑龍江協領阿勒金圖巴圖魯全浚阿、黑龍江總管副都統銜舒淩阿、伊犁察哈爾總管扎布都勒噶巴圖魯烏齊拉爾、三等侍衛綽克托克圖魯得勝額、吉林佐領博啟巴圖魯烏淩額、吉林佐領蘇彰阿巴圖魯德成額、黑龍江佐領蘇爾巴圖魯占布、黑龍江佐領扎薩克圖巴圖魯阿勒吉訥、伊犁錫伯佐領齊朗阿巴圖魯德克精阿、伊犁索倫副總管達哈遜巴圖魯哈丹保、伊犁錫伯馬甲防禦銜驍騎校法福哩巴圖魯訥松阿、伊犁錫伯馬甲防禦銜驍騎校西喇琫阿巴圖魯舒興阿、陝西馬兵升甘肅寧遠堡守備西吉爾琿巴圖魯楊發、陝西馬兵升撫標左營守備騰奇楚克巴圖魯田大武、欽差大臣直隸總督那彥成、四十人像於紫光閣。<br />
御製序曰。兵凶戰危。古人垂戒深矣。然兵可百年不用。豈可一日無備。歷觀史冊。凡開創之初。無不兵強將勇。中葉以後享承平而尚安逸。率以偃武為辭。不加練習。設遇不逞之徒。將何以禦之。漸形衰弱。職此之由也。夫偃武。非棄武也。不可無故興戎。貪功搆釁。又其可不訓練於平時。以待不得已之用也。我大清龍興東土。統壹寰區。祖宗之神謨大烈。無遠弗屆。伊古以來。幅員未有如今日之廣大。疆域愈廣。保守愈難。予小子仰承皇考付託之重。兢兢業業。勉紹鴻圖。於今八載。深恐弗逮。幸天下乂安。海內無事。乃和卓木逆裔張格爾者、包藏禍心。殆非一日。突逞狼貪。攘竊我皇祖所開之邊域。戕害我官兵。此國法所難容。人心所共憤者也。事已至此。豈容置之而弗顧。實應兵非佳兵也。于是特簡元戎。遄徵勁旅。雖萬里而遙。諸端匪易。朕志先定。默叩天祖。勉竭寸忱。非敢邀功拓土。祇以失守舊疆是懼。且醜虜無厭。得隴望蜀。其事尚可言乎。幸賴上天鑒佑。祖考神威。三戰三捷。四城斷下。附逆眾回。雖云喪膽。特首逆未捦。厥功未竟也。豈料逆惡貫盈。天奪其魄。遽爾故智復萌。仍思煽誘。揚威將軍長齡、參贊大臣楊芳、急率精兵。不舍晝夜。莫不抒忠勇。奮雄威。卒追捦之。獻俘告捷。威震邊荒。在朕曷敢以功自居。而將軍將士。不避艱險。成此大功。于以見我朝人材輩出。其可泯不傳乎。回疆大兵之餘。撫綏尤要。朕命那彥成前往籌辦善後事宜。剔除積弊。整飭官方。規畫周詳。厥功甚偉。較之埽穴捦渠戰績。未可遽分軒輊。允宜列其名於諸臣之左。與長齡後先輝映。而斯事之成始成終。亦可昭示來許。爰命圖四十功臣像於紫光閣。親為製贊。所以彰偉績而表殊動。一遵成憲。敬誌保大定功。守成不易。兵非不得已而不用之意也。
|《宣宗成皇帝實錄》}}
{{Quotation|道光八年五月丁巳，命繪軍機大臣大學士曹振鏞、史部尚書文孚、戶部尚書王鼎、兵部尚書玉麟像於紫光閣。<br />
御製序曰。朕寅承大寶。日理萬幾。孜孜焉。惴惴焉。嘗恐用人行政。或致闕失。每遇事必虛懷延納。不敢自作聰明。而軍機大臣曹振鏞等。皆能感戴皇考之遺澤。暨朕之信用。是以知無不言。一心一德。即如前歲西陲用兵。諸臣夙夜在公。襄贊機謀。承書諭旨。無不盡心盡力。與朕同一憂勤。而大學士曹振鏞、自簡授軍機大臣以來。公正慎勤。班聯領袖。尤能殫心據實。鉅細無遺。茲大功告蕆。特欲循照舊章。繪入功臣像。而朕之不自大其事。不自尚其功。亦可昭示來許。奈曹振鏞等善則稱君。真誠遜讓。朕亦難于強勉。在朕心終未愜也。試思漢高祖之大度。唐太宗之英明。運籌決勝。亦必須蕭曹房杜。輔助而成也。矧戎為國之大事。朕臨御以來。興戎首舉。嘉予內外文武諸臣。各殫心力。迅奏膚功。不然。則成功未能如此其速。籌畫未能如此其善也。朕思之再三。大學士曹振鏞。吏部尚書文孚、戶部尚書王鼎、兵部尚書玉麟、允宜別繪一圖。親為製贊。以遂諸臣不敢列入功臣之心。而又能彰明帷幄之輔弼得人。不亦善乎。至大學士蔣攸銛、已授外任。工部尚書穆彰阿、軍興之時尚未入直。均可毋庸繪入。是為序。|《宣宗成皇帝實錄》}}

== 功臣列表<ref>宣宗成皇帝實錄(三)/卷一百三十六/道光八年五月丁巳</ref> ==
# 揚威將軍大學士威勇公[[長齡|長齡]]
# 參贊大臣固原提督烏能伊巴圖魯果勇侯[[楊芳|楊芳]]
# 參贊大臣陝甘總督莽阿巴圖魯一等男[[楊遇春|楊遇春]]
# 喀什噶爾參贊大臣阿勒精阿巴圖魯[[武隆阿|武隆阿]]
# 都統西朗阿巴圖魯威勇侯[[哈哴阿|哈哴阿]]
# 護軍統領喀屯巴圖魯[[阿勒罕保|阿勒罕保]]
# 提督銜署固原提督莽阿巴圖魯[[胡超|胡超]]
# 貴州提督法福哩巴圖魯[[余步雲|余步雲]]
# 庫爾喀喇烏蘇領隊大臣副都統[[巴哈布|巴哈布]]
# 副都統奇成額巴圖魯[[蘇清阿|蘇清阿]]
# 阿克蘇辦事大臣副都統[[長清|長清]]
# 塔爾巴哈台參贊大臣[[達淩阿|達淩阿]]
# 多羅郡王博多歡武巴圖魯[[伊薩克|伊薩克]]
# 察哈爾都統格綳額巴圖魯[[安福|安福]]
# 頭等侍衛法式尚阿巴圖魯[[巴清德|巴清德]]
# 直隸提督強謙巴圖魯[[齊慎|齊慎]]
# 吉林副都統薩奇克起巴圖魯[[吉勒通阿|吉勒通阿]]
# 安徽壽春鎮總兵官伊清阿巴圖魯[[郭繼昌|郭繼昌]]
# 喀什噶爾幫辦大臣副都統銜果勒明阿巴圖魯[[額爾古倫|額爾古倫]]
# 陝西西固營都司即補參將阿察本巴圖魯[[段永福|段永福]]
# 頭等侍衛塔爾巴哈台領隊大臣[[德勒格爾桑|德勒格爾桑]]
# 頭等侍衛額圖琿巴圖魯[[華山泰|華山泰]]
# 寧夏副都統沙噶巴圖魯[[伊勒東阿|伊勒東阿]]
# 吉林協領剛安巴圖魯[[壽昌|壽昌]]
# 黑龍江協領喀勒崇依巴圖魯[[鄂爾托彥|鄂爾托彥]]
# 黑龍江協領阿勒金圖巴圖魯[[全浚阿|全浚阿]]
# 黑龍江總管副都統銜[[舒淩阿|舒淩阿]]
# 伊犁察哈爾總管扎布都勒噶巴圖魯[[烏齊拉爾|烏齊拉爾]]
# 三等侍衛綽克托巴圖魯[[得勝額|得勝額]]
# 吉林佐領博啟巴圖魯[[烏淩額|烏淩額]]
# 吉林佐領蘇彰阿巴圖魯[[德成額|德成額]]
# 黑龍江佐領蘇爾巴圖魯[[占布|占布]]
# 黑龍江佐領扎薩克圖巴圖魯[[阿勒吉訥|阿勒吉訥]]
# 伊犁錫伯佐領齊朗阿巴圖魯[[德克精阿|德克精阿]]
# 伊犁索倫副總管達哈遜巴圖魯[[哈丹保|哈丹保]]
# 伊犁錫伯馬甲防禦銜驍騎校法福哩巴圖魯[[訥松阿|訥松阿]]
# 伊犁錫伯馬甲防禦銜驍騎校西喇琫阿巴圖魯[[舒兴阿_(锡伯营)|舒興阿]]
# 陝西馬兵升甘肅寧遠堡守備西吉爾琿巴圖魯[[楊發|楊發]]
# 陝西馬兵升撫標左營守備騰奇楚克巴圖魯[[田大武|田大武]]
# 欽差大臣直隸總督[[那彥成|那彥成]]
# 軍機大臣大學士[[曹振鏞|曹振鏞]]
# 史部尚書[[文孚|文孚]]
# 戶部尚書[[王鼎_(清朝)|王鼎]]
# 兵部尚書[[玉麟|玉麟]]

==參考文獻==
{{reflist|2}}

[[Category:紫光閣繪像功臣|Category:紫光閣繪像功臣]]
[[Category:清朝新疆|Category:清朝新疆]]