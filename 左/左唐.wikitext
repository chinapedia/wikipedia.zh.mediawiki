{{明清人物信息框
| 姓名 = 左唐
| 原名 =
| 圖片名稱= 
| 圖片大小 =
| 圖片說明 = 
| 最高職務 = 廣東布政使司參政
| 國家 = 大明 
| 爵位 =
| 籍貫 = [[南直隸|直隸]][[揚州府|揚州府]][[江都縣|江都縣]]民籍
| 族裔 = 
| 字號 = 
| 諡號 =
| 出生日期 = 十一月一十四日
| 出生地點 =
| 逝世日期 = 正德十六年
| 逝世地點 =
| 墓葬 =
| 配偶 = 廖氏
| 親屬 = 
| 出身 =
* 弘治九年丙辰科進士出身
| 經歷 =
| 著作 =  
}}
'''左唐'''{{BD|1477年||1521年||}}，字'''堯卿'''，[[南直隸|直隸]][[揚州府|揚州府]][[江都縣|江都縣]]人，[[明朝|明朝]]政治人物。

== 生平 ==
應天府鄉試第十八名，弘治九年（1496年）丙辰科第二甲第八名進士<ref>{{Cite book|title=《[[皇明贡举考|皇明贡举考]]》卷五|last=（明）[[张朝瑞|张朝瑞]]|first=|publisher=《续修四库全书》史部第828册|year=|isbn=|location=|pages=}}</ref><ref>{{Cite book|title=贡举志五种 上|last=鲁小俊，江俊伟著|first=|publisher=武汉：武汉大学出版社|year=2009|isbn=978-7-307-07043-1|location=|pages=}}</ref>。历官户部郎中，正德四年（1509年）七月升四川布政司右参议，养病。七年闰五月復除广西右参议，丁忧归。十二年五月復除广西，十四年八月升轉本司左參政，调任廣東。正德十六年十一月，与前右布政使[[邵蕡|邵蕡]]盗侵公藏被發覺，命逮问如律。寻绝食而死。

== 家族 ==
曾祖左仲銘；祖父左文；父左宣，監生。母曾氏；繼母張氏<ref>{{Cite book|title=天一阁藏明代科举录选刊 登科录 点校本|last=龚延明主编|first=|publisher=宁波出版社|year=2016|isbn=978-7-5526-2320-8|location=宁波|pages=|quote=《明代登科錄彙編》之《弘治九年進士登科錄》}}</ref>。

==文章==
*《尊崇道经寺记》
{{quote|赐进士出身朝列大夫四川布政司右参议江都左唐撰文。赐进士出身征仕郎户科给事中前翰林院庶吉士淮南高洘书丹。赐进士出身征仕郎前吏科给事中维扬徐昂篆额。尝谓经以载道，道者何？日用常行古今人所共由之理也。故大而三纲五常，小而事物细微，无物不有，无时不然，莫匪道之所寓。然道匪经无以存，经匪道无以行。使其无经，则道无载，人将贸贸焉莫知所之，卒至于狂谈而窈冥行矣。故圣贤之道，垂六经以诏后世，迄于今而及千万世矣。至于一赐乐业教，始祖阿耽，本出□□西域，稽之周朝，有经传焉。道经四部五十三卷，其理至微，其道至妙，尊崇如天。立是教者，惟阿无罗汉为之教祖，于是乜摄传经，为之师法。<br>厥后，原教自汉时入居中国，宋孝宗隆兴元年癸未，建祠于汴。元至元十六年己卯重建。其寺，古剎也，以为尊崇是经之所。业是教者，不止于汴，凡在天下业是教者，靡不尊是经而崇是道也。然教是经文字，虽与儒书字异，而揆厥其理，亦有常行之道，以其同也。是故道行于父子，父慈子孝；道行于君臣，君仁臣敬；道行于兄弟，兄友弟恭；道行于夫妇，夫和妇顺；道行于朋友，友益有信。道莫大于仁义，行之，自有恻隐羞恶之心。道莫大于礼智，行之，自有恭敬是非之心。道行于斋戒，必严必敬；道行于祭祖，必孝必诚；道行于礼拜，祝赞上天，生育万物，动容周旋之际，一本乎诚敬也。至于鳏寡孤独疲癃残疾者，莫不周恤赈给，俾不至于失所。贫而娶妻不得娶，与葬埋不能葬者，莫不极力相助。凡婚资丧具，无不举焉。<br>及至居丧禁忌荤酒，殡殓不尚繁文，循由礼制，一不信于邪术，下至权度斗斛轻重长短，一无所敢欺于人。求观今日，若进取科目而显亲扬名者有之，若布列中外而致君泽民者有之，或折冲御侮而尽忠报国者有之，或德修厥躬而善着于一乡者，亦有之矣。逮夫农耗于野公而公税以给，工精于艺而公用不乏，商勤于远而名著于江湖，贾志于守而获利于通方者，又有之矣。畏天命，守王法，重五伦，遵五常，敬祖风，孝父母，恭长上，和乡里，亲师友，教子孙，务本业，积阴德，忍小忿，戒饬劝勉之意，皆寓于斯焉。<br>呜呼！是经也，日用常行之道所著者有如此。是故天命率性，由此而全；修道之教，由此而入；仁义礼智之德，由此而存。若夫塑之以像态，绘之以形色者，徒事虚文，惊眩耳目，此则异端之说，彼固不足尚也。然而尊崇于经者，其知所本欤？道经相传，有自来矣。自开辟以来，祖师阿耽传之女娲，女娲传之阿无罗汉，罗汉传之以思哈 各，啥各传之雅呵厥勿，厥勿传之十二宗派，宗派传之乜摄？乜摄传之阿呵联，呵联传之月束窝，束窝传之蔼子喇，于是祖师之教，灿然而复明。故凡业是教者，其惟以善为师，以恶为戒，朝夕警惕，诚意修身，斋戒节日，饮食可叵于经，而是矜是式，尊奉而崇信焉。则天休滋至，理惠罔愆，人人有德善之称，家家遂俯育之乐。<br>如此，则庶于祖教之意无所负，而尊崇之礼无少忒矣。刻石于寺，垂示永久，成知所自，俾我后人其慎念之哉。大明正德七年壬申孟秋甲子重建寺，俺李高维、扬金溥请《道经》一部，立二门一座，宁夏金润立牌亭一座，金锺修撰□亭，镌字□□□玺。}}

==参考文献==
{{reflist}}

==外部链接==
*[http://jjw.jiangdu.gov.cn/jdqfjd/jdlhyunhe/201705/ac489cdc7624407d8106fe52c6d9f8a0.shtml 江都左唐宁折不弯] {{Wayback|url=http://jjw.jiangdu.gov.cn/jdqfjd/jdlhyunhe/201705/ac489cdc7624407d8106fe52c6d9f8a0.shtml |date=20190804111058 }}

{{弘治九年丙辰科殿試金榜}}
{{DEFAULTSORT:Zuo左}}
[[Category:江都人|Category:江都人]]
[[Category:左姓|Category:左姓]]
[[Category:明朝四川布政使司參議|Category:明朝四川布政使司參議]]
[[Category:明朝廣東布政使司參政|Category:明朝廣東布政使司參政]]
[[Category:明朝戶部郎中|Category:明朝戶部郎中]]
[[Category:明朝廣西布政使司參議|Category:明朝廣西布政使司參議]]
[[Category:明朝廣西布政使司參政|Category:明朝廣西布政使司參政]]