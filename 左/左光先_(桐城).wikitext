'''左光先'''（{{bd|1580年||1659年||}}），字'''述之'''，号'''三山'''，南直隸[[安庆府|安庆府]][[桐城縣|桐城縣]]人，[[明朝|明朝]]政治人物，同進士出身。[[左光斗|左光斗]]七弟。

生而沉静，居家以孝友稱。[[天启_(明朝)|天啟]]四年（1624年）[[應天府|應天府]]鄉試舉人，任[[建宁县|綏安縣]][[知縣|知縣]]，以卓異入西臺，任[[監察御史|監察御史]]，復条陈善後五款，勒石贻远，甘露雲谷間，尸祝不衰。巡按两浙，[[浒墅关|浒墅关]]墨吏朱术，宗室也，光先首击之；金華逆賊[[許都|許都]]，巨寇也，光先迅掃之<ref>[[顧炎武|顧炎武]]《圣安本纪》：浙江東陽民變。先是，東陽之變，實由[[許都|許都]]。都，故尚書[[许弘纲|弘綱]]之孫，任俠好義。縣令[[姚孫榘|姚孫榘]]借名備亂，橫派各戶輸金而坐都以萬，都勉輸數百金；孫榘大怒，摘都所刻社稿姓氏，指為結黨造反，執而桎梏之。時輸金者盈庭，哄然作亂；有姚生者，拉孫榘於座，按之丹墀笞之，群擁都為主。巡按左光先聞變，即調臺兵行剿，所至屠掠，東陽、義鳥、湯溪諸民各保鄉寨拒敵，臺兵大敗；光先遂以許都反上聞。紹興推官[[陳子龍|陳子龍]]謂都實非反者，遣生員蔣若來賫書諭之。都即率同事十二人詣杭州獄，子龍為之請；光先不許，悉斬之，而盡隱孫榘之罪。至是，餘黨忽引逃兵復亂，巡按[[黃鳴俊|黃鳴俊]]疏報；有旨：「左光先誘殺許都，不行善政，以致煽亂；著鳴俊相機剿撫』。</ref>；南渡時[[馬士英|馬士英]]，權奸也，光先特糾之；[[郑三俊|郑三俊]]、[[劉宗周|劉宗周]]、[[倪元璐|倪元璐]]、[[許譽卿|許譽卿]]、[[方孔炤|方孔炤]]、[[姚孫棐|姚孫棐]]輩皆當時俊傑也，光先力薦之。直聲正氣，與兄光斗并稱難兄難弟。晚節渔樵爲偶，松菊自娱，未嘗只字入公府。惟訓子孫以德、言、功三立爲不朽盛事，其古所稱鄉先生没而可祭于社，桐人舉鄉賢祠。

==參考==
{{reflist}}
{{明朝人物小作品}}

{{DEFAULTSORT:Zuo左}}
[[Category:天啓四年甲子科應天鄉試舉人|Category:天啓四年甲子科應天鄉試舉人]]
[[Category:明朝建寧縣知縣|Category:明朝建寧縣知縣]]
[[Category:明朝監察御史|Category:明朝監察御史]]
[[Category:桐城人|Category:桐城人]]