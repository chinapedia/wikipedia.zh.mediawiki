{{明清人物信息框
| 姓名 = 汪文輝
| 原名 =
| 圖片名稱= 
| 圖片大小 =
| 圖片說明 = 
| 最高職務 = 尚寶司卿
| 國家 = 大明 
| 爵位 =
| 籍貫 = [[南直隸|直隸]][[徽州府|徽州府]][[婺源縣|婺源縣]]
| 族裔 = 
| 字號 = 字德充，號都山
| 諡號 =
| 出生日期 = 嘉靖十三年（1534年）十一月十八日
| 出生地點 =
| 逝世日期 = 萬曆十二年（1584年）四月二十三日
| 逝世地點 =
| 墓葬 =
| 配偶 = 游氏，封宜人
| 親屬 = （子）士賢（县丞）、士仁（主簿）、士弘、士賓、士佐、士弼<br>（孫）乾正、坤正、師正、履正、同正、随正、观正、復正、颐正
| 出身 =
* 嘉靖四十三年甲子科舉人
* 嘉靖四十四年乙丑科同進士出身
| 經歷 =
| 著作 =  
}}
'''汪文輝'''{{BD|1534年||1584年||W}}，字'''德充'''，號'''都山'''，[[南直隸|直隸]][[徽州府|徽州府]][[婺源縣|婺源縣]]人，明朝政治人物。<ref>《嘉靖四十四年乙丑科進士登科錄》：民籍，治《[[易經|易經]]》，年三十二歲中式嘉靖四十四年乙丑科第三甲第二百八十七名進士。十一月十一日生，行一，曾祖[[汪于福|汪于福]]；祖[[汪城|汪城]]；父[[汪初|汪初]]；母江氏。[[具慶下|具慶下]]，妻游氏，弟文耀。由縣學生中式應天府鄉試第七名[[舉人|舉人]]，[[會試|會試]]中式第三百八十一名。</ref>

==生平==
治《[[易經|易經]]》，由縣學生中式應天府鄉試第七名[[舉人|舉人]]，年三十二歲，嘉靖四十四年（1565年）乙丑科[[會試|會試]]中式第三百八十一名。第三甲第二百八十七名進士，工部观政，隆慶三年（1569年）十月授工部主事。隆慶四年（1570年）十二月，改雲南道監察御史<ref name="明實錄：穆宗實錄 ,54卷 ,1329">明實錄：穆宗實錄 ,54卷 ,1329</ref>，因彈劾權臣[[高拱|高拱]]，隆慶五年二月，被外放任陝西按察司寧夏僉事<ref name="明實錄：穆宗實錄 ,54卷 ,1329"/>。明神宗即位，六年七月升尚寶司卿，万历二年（1574年）十二月告歸養病。後有召起用，未赴而卒<ref>《明史》（卷215）：汪文輝，字德充，婺源人。嘉靖四十四年進士。授工部主事。隆慶四年改御史。高拱以內閣掌吏部，權勢烜赫。其門生韓楫、宋之韓、程文、涂夢桂等並居言路，日夜走其門，專務搏擊。文輝亦拱門生，心獨非之。明年二月疏陳四事，專責言官。其略曰： 先帝末年所任大臣，本協恭濟務，無少釁嫌。始於一二言官見廟堂議論稍殊，遂潛察低昂、窺所向而攻其所忌。致顛倒是非，熒惑聖聽，傷國家大體。苟踵承前弊，交煽並搆，使正人不安其位，恐宋元祐之禍，復見於今，是為傾陷。祖宗立法至精密矣，而卒有不行者，非法敝也，不得其人耳。今言官條奏，率銳意更張。部臣重違言官，輕變祖制，遷就一時，苟且允覆。及法立弊起，又議復舊。政非通變之宜，民無畫一之守，是為紛更。 古大臣坐事退者，必為微其詞；所以養廉恥，存國體。今或掇其已往，揣彼未形，逐景循聲，爭相詬病，若市井喧鬨然。至方面重臣，苟非甚奸慝，亦宜棄短錄長，為人才惜。今或搜抉小疵，指為大蠹，極言醜詆，使決引去。以此求人，國家安得全才而用之，是為苛刻。 言官能規切人主，糾彈大臣。至言官之短，誰為指之者？今言事論人或不當，部臣不為奏覆，即憤然不平；雖同列明知其非，亦莫與辨，以為體貌當如是。夫臣子且不肯一言受過，何以責難君父哉。是為求勝。 此四弊者，今日所當深戒。然其要在大臣取鑒前失，勿用希指生事之人。希指生事之人進，則忠直貞諒之士遠，而頌成功、譽盛德者日至於前。大臣任己專斷，即有闕失，孰從聞之。蓋宰相之職，不當以救時自足，當以格心為本。願陛下明飭中外，消朋比之私，還淳厚之俗，天下幸甚。 疏奏，下所司。拱惡其刺己，甫三日，出為寧夏僉事。修屯政，蠲浮糧，建水牐，流亡漸歸。御史富平孫丕揚忤拱，為希指者所劾。方行勘，文輝抗言曰：「毛舉細故，齮齕正人，以快當路之私，我固不肯為，諸君亦不可也。」於是緩其事。未幾，劾者先得罪去，丕揚竟獲免。 神宗嗣位，拱罷政，召為尚寶卿。尋告歸。久之，有詔召用。未赴卒。</ref><ref>《國朝獻徵錄·77卷》728-731：《尚寶司卿汪公文輝行狀》，[[潘士藻|潘士藻]]</ref>。

==家族== 
曾祖[[汪于福|汪于福]]；祖[[汪城|汪城]]；父[[汪初|汪初]]；母江氏。[[具慶下|具慶下]]，妻游氏，弟文耀。

==參考文獻==
{{reflist}}

{{嘉靖四十四年乙丑科殿试金榜}}

{{DEFAULTSORT:Wwang汪}}
[[Category:婺源人|Category:婺源人]]
[[Category:明朝工部主事|Category:明朝工部主事]]
[[Category:明朝雲南道監察御史|Category:明朝雲南道監察御史]]
[[Category:明朝尚寶司卿|Category:明朝尚寶司卿]]
[[Category:明朝陝西按察司僉事|Category:明朝陝西按察司僉事]]
[[Category:嘉靖四十三年甲子科舉人|Category:嘉靖四十三年甲子科舉人]]
[[Category:明朝工部觀政|Category:明朝工部觀政]]