'''汪偉'''（{{bd|？年||1644年|catIdx=Wang汪}}），字叔度，直隸[[休寧縣|休寧縣]]人，寄籍[[上元縣|上元縣]]。明末翰林，[[甲申國難|北京城破]]後自殺殉國。

崇禎元年（1628年）進士。官[[慈谿縣|慈谿縣]]知縣。[[明思宗|思宗]]因國家紛亂，而朝臣為[[翰林|詞林]]起家，不習吏事，特改舊例，選取治行卓絕者入[[翰林院|翰林院]]。汪偉因此擢[[檢討|檢討]]，請假歸里。還朝，充東宮講官<ref>《明史·卷266》：汪偉 ，字叔度，休寧人，寄籍上元。崇禎元年進士。十一年，由慈谿知縣行取。帝以國 家多故，朝臣詞苑起家，儒緩不習吏事，無以理紛禦變，改舊例，擇知推治行卓絕者入翰林。 偉擢檢討。給假歸。還朝，充東宮講官。</ref><ref>《明史·卷266》：十六年，賊陷承天、荊、襄。偉以留都根本之地，上江防綢繆疏，言：「金陵城週圍百二 十里，雖十萬眾不能守。議者謂無守城法，有防江法。賊自北來，淮安為要；自上游來，九 江為要。禦淮所以禦江，守九江所以守金陵也。淮有史可法，屹然保障。九江一郡，宜設 重臣鎮之。自是而上之至於武昌，下之至於太平、采石、浦口，命南京兵部大臣建牙分閫，以接聲援，而金陵之門戶固矣。南京兵部有重兵而無用，操江欲用兵而無人，宜使緩急相 應。而府尹、府丞之官，重其權，久其任，聯百萬士民心，以分兵部操江之責。」帝嘉納之， 乃設九江總督。又言：「兵額既虧，宜以衞所官舍餘丁補伍操練，修治兵船，以資防禦。額 餉不足，暫借鹽課、漕米給之。」所條奏皆切時務。</ref>。

崇禎十七年（1644年）春，[[李自成|李自成]]大軍陷京師<ref>《明史·卷266》：明年三月，賊兵東犯。偉語閣臣：「事急矣，亟遣大僚守畿郡。都中城守，文自內閣，武 自公侯伯以下，各率子弟畫地守。庶民統以紳士，家自為守。而京軍分番巡徼，以待勤王 之師。」魏藻德笑曰：「大僚守畿輔，誰肯者？」偉曰：「此何等時，猶較尊卑、計安危耶？請以 一劇郡見委。」藻德哂其早計。未幾，真定遊擊謝加福殺巡撫徐標迎賊。偉泣曰：「事至 此乎！」作書寄友人曰：「賊據真定，奸人滿都城，外郡上供絲粟不至，諸臣無一可支危亡者， 如聖主何！平時誤國之人，終日言門戶而不顧朝廷，今當何處伸狂喙耶！」</ref>。汪偉歸家，將幼子託付其弟，身著新衣，自縊殉國<ref>《明史紀事本末·卷79》：檢討汪偉，先是，聞賊漸近都城，遺友人書曰：「京師單弱，不惟不能戰，亦不能守，一死外無他計也。」及賊犯闕，偉㤞憏累日不食。妻耿氏從容語曰：「苟事不測，請從君共死。」丁未城陷，偉趨吳給事甘來所，約同殉難。歸與妻耿氏呼酒命酌，偉大書前人語於壁，曰：「志不可屈，身不可降，夫婦同死，節義成雙。」為兩繯於梁間，偉就右，耿氏就左。既皆縊，耿氏復揮曰：「止，止！雖在顛沛，夫婦之序不可失也。」復解繯正左右序而死。</ref>。贈少詹事，諡文烈。清朝賜諡文毅。《明史》有傳<ref>《明史·卷266》：賊薄都城，守兵乏餉，不得食，偉市餅餌以饋。已而城陷，偉歸寓，語繼室耿善撫幼子。 耿泣曰：「我獨不能從公死乎！」因以幼子屬其弟，衣新衣，上下縫，引刀自剄不殊，復投繯遂 絕，時年二十三。偉欣然曰：「是成吾志。」移其屍於堂，貽子觀書，勉以忠孝，乃自經。贈少 詹事，諡文烈。本朝賜諡文毅。</ref>。

==參考文獻==
{{reflist}}

{{崇禎元年戊辰科殿試金榜}}
{{DEFAULTSORT:Wang汪}}

[[Category:明朝慈谿縣知縣|Category:明朝慈谿縣知縣]]
[[Category:明朝翰林院檢討|Category:明朝翰林院檢討]]
[[Category:明朝自殺人物|Category:明朝自殺人物]]
[[Category:休寧人|Category:休寧人]]
[[Category:汪姓|W]]
[[Category:諡文烈|Category:諡文烈]]
[[Category:諡文毅|Category:諡文毅]]