'''梁元柱'''（{{bd|1584年||1631年||}}），字'''仲玉'''，号'''森琅'''，[[广东|广东]][[广州府|广州府]][[顺德县|顺德县]]倫教人。明朝政治人物。

==生平==
元柱貌殊端秀，聪颖绝伦，稍长有大志，外恂谨而中持刚介，尝观竞渡溺，族父援就己舍，勖之学。元柱感奋力读，无寒暑间。[[萬曆|萬曆]]四十六年（1618年）戊午科由副榜领乡荐，[[天啓|天啓]]二年（1622年）成壬戌科進士。考选[[庶吉士|庶吉士]]，四年正月改授陕西道御史，掌陜西道。是时厂监[[魏忠贤|魏忠贤]]结[[奉圣夫人|奉圣夫人]]客氏交煽内外，权势赫灼，宰执皆俯首听命，廷臣稍有声者，率罗致而计去其异己。会所识同僚某人愿为介绍以结交魏珰，辄峻拒之，某曰：履虎尾不畏咥人耶？不答，索笔大书二十字示之曰：不忧不惧，君子乃能遯世；患得患失，鄙夫安可事君。某以为不识时务，逡巡去。甫入台，条上七事，侃侃数千言皆切中时弊。勋贵子弟得荫者，辄用郡守、部郎，往往骄侈，不习吏事，疏请改用间散光禄典簿，许以忠倚要路，巧营户缺，侵剥官物，并论罢之。四年[[汪文言|汪文言]]狱兴，忠贤藉以罗织，人人自危。左副都御史[[杨涟|杨涟]]抗疏列二十四大罪，下旨切责。元柱与台省诤臣合疏继言，不纳。会六月京畿大雨雹，独上穹苍告变疏，疏入，魏忠贤深感愤怒，摘疏末数语指以诽谤，将矫旨置于极刑，有同县宗人某方党忠贤，阴为调度，仅擬严旨削籍为民<ref>《明熹宗哲皇帝实录卷之八十一》：天啓七年二月，削工科给事中[[顾其仁|顾其仁]]、御史[[周邦基|周邦基]]、[[吴甡|吴甡]]、梁元柱、谢奇举、吏部员外郎[[张其实|张其实]]籍，仍追诰命，皆以推升藩臬，谓其久系门户也。</ref>，即为介见忠贤者。归隐五年，筑园城北粤秀山南，濬池得奇石，移古树为配，謂皆偶得也，署堂曰“偶然”，日与其渊旧[[邝露|邝露]]、[[黎遂球|黎遂球]]、[[陈子壮|陈子壮]]、[[赵焞夫|赵焞夫]]、[[梁继善|梁继善]]辈诗酒高会，醉后画山水人物神鬼，无不精绝，好事者得片楮争宝焉。独不喜与当事往还，值上元，露跨马抵南海令前驱，令怒，将拘辱之，元柱为缓颊不可。崇祯改元，诏戮忠贤尸，复诸臣被冤陷者，元柱以原职召还<ref>《崇祯长编卷之十八》：崇祯元年三月，推陞被处官三十员：通政司通政使管左参议事韩国藩、光禄寺少卿王伉、大理寺右少卿陈胤丛、南大理寺右寺丞彭维城、太常寺少卿周之纲、徐扬先、光禄寺少卿蔡献臣、光禄寺寺丞许鼎臣、尚宝司少卿湏之彦、行人司司正李徵仪、兵科给事中杜三策、工科都给事中顾其仁、山西道御史侯恂、吴甡、陕西道御史梁元柱、巡按广东御史胡良机、吏部騐封司郎中徐楠、稽勳司郎中龚世法、员外张其实、文选司员外李白春、主事沈景初、稽勳司主事徐天衢、兵部职方司添注郎中叶大受、车驾司主事江用世、刑部浙江司员外郎张云鹤、太仆寺寺丞赵士焕、河南按察司副使史孔吉、江西抚州府知府朱大典、福建漳州府知府汪康谣、山西布政司参政张大猷。</ref>。二年（1629年）十月，清兵分三道入大安口进龙井马兰，军官周镇战没，张安、王纯臣遁，张万春降，遂围蓟州，破遵化，京师戒严。既而大兵将越蓟州，拒于[[袁崇焕|袁崇焕]]，遂破玉田、顺义诸县，向德胜门攻南城。时元柱行抵河间，同召诸臣闻警皆迟疑不敢进，元柱慨然曰：主忧臣辱，此时恨不飞入都门，稽首殿阶，以笏书策上前，为国家三百年养士报耳，泄泄留此，意且奚为？闻者咸愧服，悉随之行，无逗留者。至京，补福建道御史，监顺天乡试，出巡清壩，旋按云南。自审理举劾，以迄清厘钱谷，一矢公平，积弊顿清。差峻，请便道归省，连丁内外艰，守制六年如一日，设祭田，由始祖而本支而分支，祖庙均焉。初元柱少时，族有忌者辱之不能堪，至贵，诣门谢，置弗校。服阕，崇祯四年八月迁陜西右参议<ref>《崇祯长编卷之四十九》：崇祯四年八月，以河南分守道刘伸为本省按察使，户部郎中喻思慥为贵州左参议，工科给事中赵京仕为四川右参议，御史梁元柱为陕西右参议。</ref>，未赴病卒，年四十八，国朝[[雍正|雍正]]中祀乡贤。著有《疏要》四卷、《偶然堂集》四卷。

== 家族 ==
系出宋招讨使[[梁起|梁起]]，祖梁梦雷号明霖，嘉靖四十年辛酉举人，历官荆州通判，政多奇绩，万历二十二年甲午亢旱，荆尤甚，有旨令所在虔祷，梦雷祷雨晨出，遇道士不避，自称能召风雨，亟下车揖之，携至东郊，偕登坛，须臾雷雨大作，问足乎？梦雷曰：足矣！愿暂息。果晴霁，因与入城，中途道士私谓曰：公德及人多，但仙召有日矣，可速归，当今异人生尔家。言讫忽自去，城中民欢呼以迎，上官特荐，梦雷坚辞，弃官归，抵家百日而元柱生。梦雷旋卒，父士芳，诸生。

子泰臣、莊臣、莲臣，并庠生。墓在古楼睡牛岗<ref>《顺德县志》</ref>。

==参考文献==
{{reflist}}

{{天啓二年壬戌科殿試金榜}}

{{Authority control}}

{{DEFAULTSORT:}}
[[Category:顺德人|Category:顺德人]]
[[Category:梁姓|Y]]
[[Category:萬曆四十六年戊午科廣東鄉試舉人|Category:萬曆四十六年戊午科廣東鄉試舉人]]
[[Category:明朝庶吉士|Category:明朝庶吉士]]
[[Category:明朝陕西道监察御史|Category:明朝陕西道监察御史]]
[[Category:明朝福建道监察御史|Category:明朝福建道监察御史]]