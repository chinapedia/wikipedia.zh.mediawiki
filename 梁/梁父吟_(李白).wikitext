{{Otheruses|梁父吟 (消歧義)|subject=一首漢代樂府詩|other=此名稱的其他意義}}

《'''梁父吟'''》，又名《'''梁甫吟'''》，是唐朝[[李白|李白]]所作的[[樂府詩|樂府詩]]。是李白於天寶三載（744）離開長安後所，以表達及抒發他遭逢挫折、懷才不遇的憤懣。<ref>{{cite web |title=李白的詩：《梁甫吟》 |publisher=李白詩歌網 |url=https://www.libaishige.com/shiwen/346.html |access-date=2021-03-27 |archive-date=2020-05-19 |archive-url=https://web.archive.org/web/20200519100544/https://www.libaishige.com/shiwen/346.html |dead-url=no }}</ref><ref>{{cite web |title=李白樂府詩的繼承與創新 |publisher=光明日報 |author=張晶 |url=http://yn.people.com.cn/BIG5/n2/2020/1207/c372458-34459732.html}}</ref>

== 原文 ==
{{Quote|
長嘯梁甫吟，何時見陽春？<br />

君不見，朝歌屠叟辭棘津，八十西來釣渭濱。<br />

寧羞白發照清水，逢時吐氣思經綸。<br />

廣張三千六百釣，風期暗與文王親。<br />

大賢虎變愚不測，當年頗似尋常人。<br />

君不見，高陽酒徒起草中，長揖山東隆準公。<br />

入門不拜逞雄辯，兩女輟洗來趨風。<br />

東下齊城七十二，指揮楚漢如旋蓬。<br />

狂客落魄尚如此，何況壯士當群雄！<br />

我欲攀龍見明主，雷公砰訇震天鼓。<br />

帝旁投壺多玉女，三時大笑開電光，倏爍晦冥起風雨。<br />

閶闔九門不可通，以額扣關閽者怒。<br />

白日不照我精誠，杞國無事憂天傾。<br />

猰貐磨牙競人肉，騶虞不折生草莖。<br />

手接飛猱搏雕虎，側足焦原未言苦。<br />

智者可捲愚者豪，世人見我輕鴻毛。<br />

力排南山三壯士，齊相殺之費二桃。<br />

吳楚弄兵無劇孟，亞夫咍爾為徒勞。<br />

梁甫吟，聲正悲。<br />

張公兩龍劍，神物合有時。<br />

風雲感會起屠釣，大人嵲屼當安之。<br />
}}

==參考文獻==
{{Reflist}}

[[Category:_中國詩歌作品|Category: 中國詩歌作品]]
[[Category:_樂府詩|Category: 樂府詩]]