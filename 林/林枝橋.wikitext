'''林枝橋'''（{{bd|1586年|7月7日|1642年|}}），字'''陽仲'''，别號'''存莪'''，[[廣東|廣東]][[廣州府|廣州府]][[新會縣|新會縣]]民籍。丙戌年五月二十二日生，己酉鄉試五十一名，會試一百五十一名，廷試三甲七十名。刑部觀政。母梁氏，弟枝榮、枝茂。娶陳氏，子堯世、堯徽<ref>《萬曆四十四年丙辰科進士序齒録》</ref>。

万历四十四年（1616）进士，初授当涂县知县，征授礼部主事，改吏部，历员外郎、郎中。以忤[[魏忠贤|魏忠贤]]，与[[李邦华|李邦华]]、[[周宗建|周宗建]]、[[周顺昌|周顺昌]]、[[李日宣|李日宣]]同日夺职。崇祯初，诏复官。出为湖广参议，进福建副使，以事谪官。起贵州参政，进按察使。寻以忧归，卒于家。有《白鹤山房集》<ref>清道光《新会县志》卷九：林枝桥，字阳仲，新会人。性孝友，博综羣籍。万厯丙辰进士，授当涂令，政尚寛简，守法不挠，惩豪吏，除积弊，决疑狱，筑隄捍田，民赖其利。蜚蝗为灾，躬自祷神，计所捕斗斛受赏，令下而蝗转徙。考最，擢礼部主事，歴吏部郎中。清操自厉，铨综平允。以事忤魏忠贤，天啓五年七月与李邦华、周宗建、周顺昌、李日宣等同日夺职。崇祯元年诏复原官，五年迁湖广参议，转福建副使，忤直指，左考去官。继起贵州参政，迁按察使，所至祥刑肃纪，得吏民心。丁继母忧归，壬午六月卒。所著有白鹤山房集。子尧徽，字啓人，崇祯元年恩贡，孝友严正。时邑中势家多借县令丞尉刑禁人于城楼，邑令卞应聘初筮仕，访徽于京邸，徽力陈其害，且言防盗禁奸，拒佞清蠧五事，卞力行之，夙弊顿革。与弟太学生尧揆友爱，出必鴈行。性好学，老而不倦，所纂述盈数簏。明季隐居不仕，自号天绅居士。</ref>

==引用==
{{reflist}}

==參考文獻==
*《貴州通志》
*《廣東通志》

{{萬曆四十四年丙辰科殿試金榜}}
{{DEFAULTSORT:Lin林}}
[[Category:林姓|Category:林姓]]
[[Category:新會人|Category:新會人]]
[[Category:明朝当涂县知县|Category:明朝当涂县知县]]
[[Category:明朝礼部主事|Category:明朝礼部主事]]
[[Category:明朝吏部郎中|Category:明朝吏部郎中]]
[[Category:明朝湖廣布政使司參議|Category:明朝湖廣布政使司參議]]
[[Category:明朝福建按察司副使|Category:明朝福建按察司副使]][[Category:明朝貴州布政使司參政|Category:明朝貴州布政使司參政]]
[[Category:明朝貴州按察使|Category:明朝貴州按察使]]
[[Category:萬曆三十七年己酉科舉人|Category:萬曆三十七年己酉科舉人]]
[[Category:明朝吏部主事|Category:明朝吏部主事]]
[[Category:明朝吏部員外郎|Category:明朝吏部員外郎]]