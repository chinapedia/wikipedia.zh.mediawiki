'''林堯俞'''（{{bd|1558年||1626年||}}），字'''咨伯'''，号'''兼宇'''，福建[[興化府|興化府]][[莆田縣|莆田縣]]人。[[明朝|明朝]]政治人物、[[進士|進士]]出身。

== 生平 ==
萬曆十七年（1589年）登己丑科進士，授[[庶吉士|庶吉士]]，历南都祭酒<ref>万历三十三年十二月，升左谕德掌司经局印吴道南为左庶子掌左春坊印，右谕德庄天合为右庶子掌右春坊印，右谕德冯有经、周如砥、翁正春俱为左谕德又掌司经局印，右中允顾天埈、陈懿典俱为右谕德，右中允管司业事李腾芳为右谕德，回坊管事。原任庶子黄辉、中允傅新德、史继偕、赞善林尧俞，吏部催取前来供职。</ref>，连疏乞归<ref>万历三十七年三月，南京国子监祭酒林尧俞引言回籍，许之。</ref>。憙宗改元，起礼部侍郎，旋拜尚书<ref>天启三年五月，升礼部左侍郎林尧俞为本部尚书兼翰林院学士。</ref>。会光宗实録成，拟进，御制序，有金縢无圭璧之文，灵药寡瞑眩之劾等语，不为权贵所喜。又奉旨选阉，上疏力争，引祖制训词，有愿垂履霜之戒，毋启旁落之端，语尤谆切。逆璫[[魏忠贤|魏忠贤]]敬慕尧俞，尝治第求书扁，弗应，遂请旨命书。尧俞承旨，不得己书「畏天堂」三字，忠賢不乐，恚云：宗伯岂无意纶扉耶，何屡张拳相向。尧俞笑谢曰：予知祖制，不计其他。及奉旨会同选阉，忠贤欲沿故事上坐，尧俞曰：公等原由本部选进，安可一旦辄相跻躐。忠贤气沮，均席罢去。[[怀冲太子|怀冲太子]]之誕，忠贤与客氏谋诡秘，几危母后。尧俞呼中涓，晓以古今顺逆报应，中宫始安。他如抑[[李康妃|选侍李氏]]封号，責朝鲜[[光海君|李琿]]大義，俱有定识。既而党祸渐起，屡疏乞休<ref>天启五年八月，太子太保礼部尚书兼翰林院学士林尧俞三疏乞休，命驰驿去。</ref>，逾年卒，赠少保，谥文简。

== 著作 ==
著有《谿堂诗集》四卷，文二卷。

== 家族 ==
子[[林铭鼎|林铭鼎]]，萬曆三十八年庚戌会试第三人，官至南光禄少卿<ref>《福建通志》</ref>。

== 注釋 ==
{{reflist}}

{{萬曆十七年己丑科殿試金榜}}

{{Authority control}}

{{DEFAULTSORT:Lin林}}
[[Category:林姓|Y]]
[[Category:莆田人|Category:莆田人]]
[[Category:明朝庶吉士|Category:明朝庶吉士]]
[[Category:明朝南京國子監祭酒|Category:明朝南京國子監祭酒]]
[[Category:明朝禮部左侍郎|Category:明朝禮部左侍郎]]
[[Category:明朝禮部尚書|Category:明朝禮部尚書]]
[[Category:明朝太子太保|Category:明朝太子太保]]
[[Category:明朝翰林院學士|Category:明朝翰林院學士]]
[[Category:谥文简|Category:谥文简]]


{{明朝人物小作品}}