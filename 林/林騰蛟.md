'''林騰蛟'''，字士才，[[福建|福建]][[永安县|永安县]]二十六都贡川人。[[明朝|明朝]]官员。

[[嘉靖|嘉靖]]二十六年（1547年），林騰蛟中式丁未科三甲进士。歷任[[新會|新會]]、[[休寧|休寧]]縣知縣，升山東道[[监察御史|监察御史]]、[[河南|河南]]按察使司[[佥事|佥事]]。《永安县志》有传。<ref>萬曆《永安县志·[http://www.fjsq.gov.cn/ShowText.asp?ToBook=6050&index=99& 卷六·選舉志·進士]》：嘉靖二十年丁未中李春芳榜 林腾蛟 二十六都贡川人。新会、休宁二县知县，升山东道监察御史、河南按察司佥事。有传，祀乡贤。</ref><ref>《永安縣志·[http://www.fjsq.gov.cn/ShowText.asp?ToBook=6050&index=110& 卷七·人物志]》：林腾蛟　字士才。二十六都贡川人。少颖悟不群，为文立就；每见义必为，无所避。邻郡同知刘奉委至，值国丧，县如常治酒演戏，林曰：“是尚可以为乐时乎？”乃作书责以大礼，及旦，面上之。同知览毕，怃然曰：“幸教知矣！”明晨即引去。外父张仁卒于官，无嗣，旅榇不能举，腾蛟毅然往视。官贫任浅，为书上太守胡巅泉公，大称奇士，曰：“有婿如此，何慊乎哉！”为之厚恤、区画，榇乃归葬。明年癸卯，乡荐第二，丁未登进士。初任新会令。见何、谢二巢负固肆凶，即督府莫能问。乃阳抚而阴图之，蓄战士及达官可用者，不数月，平何、谢二巢。未几，内艰讣至，哀痛中，计擒谢大珍，捣其穴，斩大用及其党无遗，人莫知其秘。服阕，补休宁，擒巨盗某，亦出常算外。时倭奴以五千众横行江南，莫有当者。时林以秩满过家，时中曾叩曰：“何猖獗如是？抑何策以拒？”曰：“无难，但练兵两月，可尽歼之。”后闻谭司马竟以是平倭，而浙习兵遂有闻于天下。大抵豪杰所见，相类如此。其明年，召拜监察御史。时三殿毁，欲新之，财大诎，简书督南直隶、江西、湖广逋负。所至悉心规画，逋几完；余不完者，奏免之。上可其奏，蠲至数百万计。每有建言，明切时务，通达国体。如赣南条议六事与马船采木诸疏，种种可述。缙绅间咸曰：“真御史也！”寻按贵阳，命下二日，当要者忌之，遂擢河南按察司佥事。时伊府骄恣，黩货淫刑，僭逾制度，侵官舍、夺民居，强娶嫠妇室女，纵护卫士行劫以入资，凌辱缙绅，当事者莫敢谁何。腾蛟曰：“是尚可以已乎？吾当出身，为吾民争旦夕命。”遂按不法事数十条，从抚按劾之。上官勘问，无敢对者。腾蛟独奋前抵数之，伊府词屈。狱方具，遽遘疾，卒于官。遗命其子，必结竟其事而后殓。人谓其以尸置对，气概至死不移云。伊竟降为庶人，百姓称快。是举也，销国家数十年积渐之祸，故尚书王邦瑞祭文云，“有掀天揭地之功”。河、洛、汝、颍之民千余，为扶榇出境，以防患也。仍为祠庙，年年祀之。惜其早殁，未为国家效大业，可恨也！</ref>

==注释==
{{reflist}}

==参考文献==
*《永安县志》，（明·万历本）苏民望修，樊跃旭、邢晋雪、陈达锦点校，福建省地方志编纂委员会整理；（清·顺治本）陈廷枢纂，樊跃旭、邢晋雪、陈达锦点校，福建省地方志编纂委员会整理。北京：方志出版社，2004年8月，ISBN 7-80192-292-1

{{嘉靖二十六年丁未科殿試金榜}}

{{DEFAULTSORT:Lin林}}
[[Category:明朝新會縣知縣|Category:明朝新會縣知縣]]
[[Category:明朝休寧縣知縣|Category:明朝休寧縣知縣]]
[[Category:明朝監察御史|Category:明朝監察御史]]
[[Category:明朝河南按察使司僉事|Category:明朝河南按察使司僉事]]
[[Category:永安人|Category:永安人]]
[[Category:林姓|Teng]]