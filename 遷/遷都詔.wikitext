[[File:遷都詔.jpg|thumb]]
'''遷都詔''' （[[越南语|越南语]]: ''Thiên đô chiếu''）[[越南|越南]][[李朝_(越南)|李朝]]開國君主[[李公蘊|李公蘊]]的诏书。1010年春，李公蘊乘[[前黎朝|前黎朝]]嗣主幼沖，篡奪皇位，改元[[順天_(李公蘊)|順天]]，建立大越李朝。他从[[华闾古都|华闾古都]]遷都到昇龍城（即今日[[河内|河内]]，原名大羅城，為[[唐朝|唐朝]]高駢治所）。为此特地发布'''遷都詔''' 。

== 内容 ==

:昔[[商朝|商家]]至[[盘庚迁殷|盤庚五遷]]。[[周朝|周室]]迨[[周成王|成王]]三徙。豈三代之數君徇于己私。妄自遷徙。以其圖大宅中。爲億万世子孫之計。上謹天命。下因民志。苟有便輒改。故國祚延長。風俗富阜。而丁黎二家。乃徇己私。忽[[天命|天命]]。罔蹈商周之迹。常安厥邑于茲。致世代弗長。算數短促。百姓耗損。万物失宜。朕甚痛之。不得不徙。
:况高王故都大羅城。宅天地區域之中。得[[龍蟠虎踞|龍蟠虎踞]]之勢。正南北東西之位。便江山向背之宜。其地廣而坦平。厥土高而爽塏。民居蔑昏墊之困。万物極繁阜之丰。遍覽越邦。斯爲勝地。誠四方輻輳之要会。爲万世帝王之上都。
:朕欲因此地利以定厥居。卿等如何。
== 意义 ==
该法令在许多方面有重大意义。涉及到[[历史|历史]]，[[政治|政治]]，[[文学|文学]]，[[地理|地理]]，[[哲学|哲学]]等方面的研究。

[[Category:越南李朝|Category:越南李朝]]
[[Category:11世纪越南|Category:11世纪越南]]
[[Category:1010年|Category:1010年]]
[[Category:1010年代亚洲政治|Category:1010年代亚洲政治]]
[[Category:詔令文書|Category:詔令文書]]
[[Category:遷都|Category:遷都]]