'''牟賢'''，字'''越秀'''，别號'''拙庵'''，[[浙江|浙江]][[台州府|台州府]][[黄岩县|黄岩县]]人，[[明末|明末]]官员，[[進士|進士]]出身。

[[崇禎|崇禎]]七年（1634年），登甲戌科[[進士|進士]]，與[[龚鼎孳|龚鼎孳]]、[[楊玄錫|楊玄錫]]爲一榜三少年，赐归毕姻，当时荣之。授[[廣州|廣州]]司李，俗颇譸张，刑书统于省会，滞狱者不下千人，贤疏其案牍，以慈佐明，囚无不得尽其情，旬日囹圄为空。龙门民叛，逐其长吏，賢单骑诣铁岗三峒，为指陈其善后计，龙民欢然拜服。癸未冬，行取吏部文选主事，值闯賊陷京师，归里不复出。惟赋诗饮酒，开圃种花，优悠三十年，足不至城府，有司欲望见颜色不可得。所著有《拙菴存草》四卷、《年谱》二卷<ref>《台州府志》</ref>。

==参考文献==
{{reflist}}

{{崇禎七年甲戌科殿試金榜}}
{{明朝官员小作品}}
{{DEFAULTSORT:Mou牟}}
[[Category:明朝廣州府推官|Category:明朝廣州府推官]]
[[Category:明朝吏部主事|Category:明朝吏部主事]]
[[Category:黄岩人|Category:黄岩人]]
[[Category:牟姓|X]]