'''麗皋縣'''是[[唐代|唐代]][[珍州|珍州]]所屬的一個[[羈縻|羈縻]]縣，貞觀十六年（642年）開山洞置。其轄地在今[[重慶市|重慶市]][[綦江縣|綦江縣]]，[[貴州|貴州]][[桐梓縣|桐梓縣]]一帶地方<ref>「麗皋廢縣，在真安州西三十里許」。民國《桐梓縣誌》</ref>，是唐代招撫當地土著所設置的州縣，一般由其頭人任州官<ref>『珍州。下。貞觀十六年置，天寶元年改為[[夜郎郡|夜郎郡]]。乾元元年，復為珍州。領縣三，戶二百六十三，口一千三十四。至京師四千一百里，至東都三千七百里。[[夜郎縣|夜郎縣]]。漢[[夜郎郡|夜郎郡]]之地。貞觀十七年，置於舊[[播州|播州]]城，以縣界有隆珍山，因名珍州。麗臯縣、[[樂源縣|樂源縣]]。並貞觀十六年，開山洞置。』。《舊唐書》卷四十志第二十地理三十道郡國三江南道江南西道珍州</ref>，元和三年（808年）[[珍州|珍州]]廢，縣屬[[溱州|溱州]]<ref>『[[溱州|溱州]][[溱溪郡|溱溪郡]]，下。貞觀十六年開山洞置。土貢：文龜、斑布、丹沙。戶八百七十九，口五千四十五。縣五。[[榮懿縣|榮懿縣]]，中下。貞觀十六年置，幷置[[扶歡縣|扶歡縣]]、[[樂來縣|樂來縣]]二縣。咸亨元年省樂來。[[扶歡縣|扶歡縣]]，中下。[[夜郎縣|夜郎縣]]，中下。貞觀十六年開山洞置[[珍州|珍州]]，幷置夜郎、麗皋、[[樂源縣|樂源縣]]三縣，後為[[夜郎郡|夜郎郡]]。元和三年州廢，縣皆來屬。麗皋，中下。樂源。中下。右黔中採訪使，治黔州。』。《新唐書》卷四十一志第三十一地理五江南道黔中採訪使溱州溱溪郡</ref>。宋後為麗皋堡，在今夜郎壩附近。麗皋堡當在今貴州正安縣西北瑞溪鎮至扶焉鄉之間。
==註釋==
{{reflist}}
{{唐朝行政區劃小作品}}
[[Category:唐朝縣份|Category:唐朝縣份]]