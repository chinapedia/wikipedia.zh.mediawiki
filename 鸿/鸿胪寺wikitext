'''鸿胪寺'''，[[中国古代|中国古代]]官署名。主要掌朝会仪节、迎賓等<ref>《[[汉书|汉书]]·百官公卿表上》：“典客，秦官，掌诸归义[[蛮夷|蛮夷]]，有丞。景帝中六年更名大行令，武帝太初元年更名大鸿胪。属官有行人、译官、别火三令丞及郡邸长丞。”《后汉书.百官志二》：“大鸿胪，卿一人，中二千石......丞一人，比千石。”《明史. 职官志三》：“鸿胪[寺]掌朝会、宾客、吉凶仪礼之事。凡国家大典礼、郊庙、祭祀、朝会、宴飨、经筵、册封、进历、进春、传制、奏捷、各供其事。外吏朝觐，诸蕃入贡，与夫百官使臣之复命、谢思，若见若辞者，并鸿胪引奏。岁正旦、上元、重午、重九......皆赞百官行礼。”</ref>。

[[汉朝|汉朝]]改[[秦代|秦代]][[典客|典客]]为[[大行令|大行令]]，[[汉武帝|汉武帝]]时又改名大鸿胪。鸿胪，本为大声传赞，引导仪节之意。大鸿胪主外宾之事。至[[北齐|北齐]]，置'''鸿胪寺'''，后代沿置。[[南宋|南宋]]、[[金|金]]、[[元|元]]不设 ，[[明|明]][[清|清]]复置，主官为[[鸿胪寺卿|鸿胪寺卿]]。

== 宋朝 ==
鸿胪寺旧置判寺事一人，以朝官以上充。元丰官制行，置卿一人，少卿一人，丞、主簿各一人。卿掌四夷朝贡、宴劳、给赐、送迎之事，及国之凶仪、中都祠庙、道释籍帐除附之禁令，少卿为之贰，丞参领之。凡[[四夷|四夷]]君长、使价朝见，辨其等位，以宾礼待之，授以馆舍而颁其见辞、赐予、宴设之式，戒有司先期办具；有贡物，则具其数报四方馆，引见以进。诸蕃封册，即行其礼命。若崇义公承袭，则辨其嫡庶，具名上尚书省。其周嵩、庆、懿陵庙，命官以时致享，若凶仪之节，宗室以服，臣僚以品，辨其丧纪而诏奠临赙赠之制。礼仪成服，则卿掌赞导之仪，葬则预戒有司具卤簿仪物。分案四，置吏九。其官属十有二：往来国信所，掌大辽使介交聘之事。都亭西驿及管干所，掌河西蕃部贡奉之事。礼宾院，掌回鹘、吐蕃、党项、女真等国朝贡馆设，及互市译语之事。怀远驿，掌南蕃交州，西蕃[[龟兹|龟兹]]、[[大食|大食]]、[[于阗|于阗]]、甘、沙、[[宗哥|宗哥]]等国贡奉之事。中太一宫、建隆观等各置提点所，掌殿宇斋宫、器用仪物、陈设钱币之事。在京寺务司及提点所，掌诸寺葺治之事。传法院，掌译经润文。左、右街僧录司，掌寺院僧尼帐籍及僧官补授之事。[[同文馆|同文馆]]及[[管勾所|管勾所]]，掌高丽使命。已上并属鸿胪寺。中兴后，废鸿胪不置，并入[[礼部|礼部]]。

== 明朝 ==
明初，置侍儀司、為[[從六品|從六品]]衙門。職專朝會賓客吉凶禮儀之事。[[洪武|洪武]]期間，改鴻臚寺，陞[[正四品|正四品]]衙門。定設卿、左右少卿、左右寺丞。屬官、主簿、司儀司賓署各署丞、鳴贊、序班等官。後又設外夷通事亦隸焉。

== 清 ==
[[順治|順治]]元年，設鴻臚寺，置滿、漢卿各一人。滿洲少卿一人，漢左、右少卿各一人。十五年省一人。漢左、右寺丞各一人。正六品。十五年省一人。[[康熙|康熙]]五十二年省一人。滿、漢主簿各一人。鳴贊，滿洲十有六人，[[乾隆|乾隆]]三十七年改隸鑾輿衛二人。漢八人。二年省一人，十二年省一人，十三年省二人。乾隆七年省二人。序班二十有二人，十五年省十人。康熙三十八年省六人。乾隆七年省二人。司賓序班二人，乾隆二年省。學習序班無恆額。雍正六年定以直隸、山東、山西、河南儒學生內考取。乾隆九年定為十二人。十七年定直隸六人，餘各二人。十七年省山東等省四人。凡事由禮部具題，十六年改歸本寺，十八年仍隸禮部。康熙十年復故，雍正四年復歸禮部統轄。乾隆十四年，始以滿洲尚書領寺事。五十九年，增置滿洲學習鳴贊四人。光緒二十四年，省入禮部，尋復故。三十二年，仍省入。<ref>《清史稿·卷一百一十五·職官二》</ref>

== 腳註 ==
{{reflist}}

== 参考文献 ==
*黃本驥《歷代職官表》（臺北，樂天出版社，1974）

== 參見 ==
* {{link-ja|鴻臚館|鴻臚館}}
* [[迎賓館|迎賓館]]

== 延伸阅读 ==
{{Wikisource further reading}}

{{-}}
{{九卿九寺}}
{{唐朝中央官制|nocat}}
{{明朝中央官职|nocat}}
{{清朝中央官制|nocat}}

[[Category:鸿胪寺|]]
[[Category:九寺|Category:九寺]]