{{明清人物信息框
| 姓名 = 張養蒙
| 原名 =
| 圖片名稱= 
| 圖片大小 =
| 圖片說明 = 
| 最高職務 = 戶部右侍郎
| 國家 = 大明 
| 爵位 =
| 籍貫 = [[山西|山西]][[澤州直隸州|澤州直隸州]]匠籍
| 族裔 = 
| 字號 = 字泰亨，號見冲
| 諡號 = 毅敏
| 出生日期 = 十二月十五日
| 出生地點 = 
| 逝世日期 = 萬曆三十年（1602年）
| 逝世地點 =
| 墓葬 =
| 配偶 = 娶趙氏
| 親屬 = （子）[[张光房|张光房]]，万历二十九年进士。张光斗、张光奎
| 出身 =
* 萬曆元年癸酉科舉人
* 萬曆五年丁丑科同進士出身
| 經歷 =
| 著作 =  
}}
'''張養蒙'''（{{bd|1551年||1602年|catIdx=Z}}），字'''泰亨'''，號'''見冲'''，[[山西|山西]][[澤州|澤州]]人，[[明朝|明朝]]政治人物。萬曆丁丑進士，由[[庶吉士|庶吉士]]授禮科[[給事中|給事中]]，多有建言。官至戶部侍郎。

== 生平 ==
萬曆元年（1573年）山西鄉試第三名，萬曆五年（1577年）登丁丑科進士<ref>{{Cite book|title=《皇明贡举考》卷五|last=（明）[[张朝瑞|张朝瑞]]|first=|publisher=《续修四库全书》史部第828册|year=|isbn=|location=|pages=}}</ref><ref>{{Cite book|title=贡举志五种 上|last=鲁小俊，江俊伟著|first=|publisher=武汉：武汉大学出版社|year=2009|isbn=978-7-307-07043-1|location=|pages=}}</ref>。改翰林院[[庶吉士|庶吉士]]<ref>《明神宗顯皇帝實錄·卷之六十二》：萬歷五年五月壬寅 先是，大學士張居正等請考選庶吉士日期，命定期十五日。至是，取沈自邠、顧紹芳、楊起元、敖文禎、姚岳祥、楊德政、萬象春、張鼎思、莊履豐、馮琦、費尚伊、何雒書、史繼宸、甘雨、陸可教、李植、張志、馬象乾、林休徵、張養蒙、高尚忠、馮夢禎、汪言臣、張文熙、-{余}-繼登、曹一鵬、王國、吳堯弼卷進呈，命俱改庶吉士，與一甲進士沈懋學等俱送翰林院讀書。</ref>，历官[[通政使司|通政使司]][[吏科|吏科]][[左给事中|左给事中]]、[[工科|工科]][[都給事中|都給事中]]、[[河南布政使司|河南布政使司]][[右參政|右參政]]、[[太僕寺|太僕寺]][[少卿|少卿]]、[[左副都御史|左副都御史]]等職務。官至戶部右侍郎。[[萬曆|萬曆]]三十年（1602年）三月初二日，[[明神宗|神宗]]以“今帑藏空虛，邊餉告急，[[戶部|戶部]]堂官互相嫌疑推委，借詞告病，不肯代君分憂，誤軍國大事”為由，勒命养蒙與[[户部尚书|户部尚书]]陳蕖同时致仕。卒于家。《明史》有传<ref>《明史·卷235》：張養蒙，字泰亨，澤州人。萬曆五年進士。選庶吉士，歷吏科左給事中。少負才名，明習天下事。居言職，慷慨好建白。以南北多水旱，條上治奸民、恤流民、愛富民三事，帝嘉納之。錦衣都指揮羅秀營僉書，兵部尚書王遴格不行，失歡權要而去，秀竟夤緣得之。養蒙疏發其狀，事具遴傳。御史高維崧等言事被謫，養蒙偕同官論救，復特疏訟之，忤旨，奪俸。尋遷工科都給事中。都御史潘季馴奏報河工，養蒙上言曰：「二十年來，河幾告患矣。當其決，隨議塞，當其淤，隨議濬，事竣輒論功。夫淤決則委之天災而不任其咎，濬塞則歸之人事而共蒙其賞。及報成未久，懼有後虞，急求謝事，而繼者復告患矣。其故皆由不久任也。夫官不久任，其弊有三：後先異時也，人己異見也，功罪難執也。請倣邊臣例，增秩久任，斯職守專而可責成功。」帝深然之。有詔潞安進綢二千四百匹。未幾，復命增五千。養蒙率同官力爭，且曰：「從來傳奉織造，具題者內臣，擬旨者閣臣，抄發者科臣。今徑下部，非祖制。」不從。出為河南右參政。尋召為太僕少卿，四遷左副都御史。二十四年極諫時政闕失，言：邇來殿廷希御，上下不交。或疑外臣不可盡信，或疑外事未可盡從。君臣相猜，政事積廢。致市猾得以揣意旨，左右得以播威權。惟利是聞，禍將胡底。謹以三輕二重之弊為陛下陳之。一、部院之體漸輕。或虛其位而不補，或用其人而不任。如冬官一曹，亞卿專署，已為異事，乃冢宰何官，數月虛位。法司議劉世延罪，竟爾留中，主事劉冠南疏入即發。何小臣聽而大臣不聽，單疏下而公疏不下哉！以至戶曹三疏諫開礦，臣院九疏催行取，皆置不報。議大事則十疏而九不行，遇廷推則十人而九不用。夫大臣師表百僚，奈何輕之至此。一、科道之職漸輕。五科都給事中久虛不補，御史曹學程一繫不釋，考選臺諫，屢請屢格，乃至服闋補任，亦皆廢閣。是不欲言路之充也。夫政無缺失，何憚人言。徒使唯諾風成，謇諤意絕，國是將何定乎？一、撫按之任漸輕。如開礦一事，撫按有言，咸蒙切責。於是鄭一麟以千戶而妄劾李盛春。夫閽人、武弁得以制巡撫之命，紀綱不倒置乎？一璫得志，諸璫效尤，撫按斂手，何有於監司？從此陛下之赤子將無人拊循矣。一、進獻之途漸重。下僚捐俸，儒士獻資，名為助工，實懷覬幸。甚者百戶王守仁以謀復世爵，妄搆楚府，而使陛下恩薄於懿親；主簿張以述以求復舊秩，妄獻白鹿，而使陛下德損於玩物。部臣糾之不聽，言官糾之不聽，業已明示好惡，大開受獻之門。將見媚子宵人投袂競起，今日獻靈瑞，明日貢珍奇，究使敗節文官、僨軍武帥，憑藉錢神，邀求故物，不至如嘉靖末年之濁亂不止也。一、內差之勢漸重。中使紛然四出，乞請之章無日不上，批答之旨無言不溫。左右藉武弁以營差，武弁藉左右以網利，共搆狂言，誑惑天聽。陛下方厭外臣沮撓，謂欲辦家事，必賴家奴，於是有言無不立聽。豈武弁皆急君，而朝紳盡誤國乎？今奸宄實繁有徒。採礦不已，必及採珠；皇店不止，漸及皇莊。繼而營市舶，繼而復鎮守，內可以謀坐營，外可以謀監軍。正德敝風，其鑒不遠。凡此三輕二重，勢每相因，德與財不並立，中與外不兩勝，惟陛下早見而速圖之。不報。又明年六月，兩宮三殿繼災。養蒙復上疏曰：「近日之災，前古未有。自非君臣交儆，痛革敝風，恐虛文相謾，大禍必至。臣請陛下躬謁郊廟，以謝嚴譴；立御便殿，以通物情；早建國本，以繫人心；停銀礦、皇店之役，杜四海亂階；減宦官宮妾之刑，弭蕭牆隱禍。然此皆應天實事，猶非應天實心也。罪己不如正己，格事不如格心。陛下平日成心有四。一曰好逸。朝享倦於躬臨，章奏倦於省覽。古帝王乾健不息，似不如此。一曰好疑。疑及近侍，則左右莫必其生；疑及外庭，則僚寀不安於位。究且謀以疑敗，奸以疑容。古帝王至誠馭物，似不如此。一曰好勝。奮厲威嚴以震羣工，喜諂諛而惡鯁直，厭封駁而樂順從。古帝王予違汝弼，似不如此。一曰好貨。以聚斂為奉公，以投獻為盡節。古帝王四海為家，似不如此。願陛下戒此四者，亟圖更張，庶天意可回，國祚可保。」帝亦不省。尋遷戶部右侍郎。時再用師朝鮮，命養蒙督餉。事寧，予一子官。三十年，尚書陳蕖稱疾乞罷。詔養蒙署事。會養蒙亦有疾在告，固辭。給事中夏子陽劾其托疾，遂罷歸。卒於家。天啟初，賜諡毅敏。</ref>。

==著作==
張養蒙與[[孫丕揚|孫丕揚]]交好，撰《五德之运考》。有《張毅敏集》。

== 家族 ==
曾祖父張擴；祖父張穩；父張四維，儒官。母薛氏。兄張啓蒙<ref>{{Cite book|title=天一阁藏明代科举录选刊 登科录 点校本|last=龚延明主编|first=|publisher=宁波出版社|year=2016|isbn=978-7-5526-2320-8|location=宁波|pages=|quote=《天一閣藏明代科舉錄選刊.登科錄》之《萬曆五年丁丑科登科錄》}}</ref>。子[[张光房|张光房]]，万历辛丑进士，歷官光禄寺少卿，以忤时政归。次子张光斗，刚直有父风。张光奎，殉寇难。

==参考文献==
{{reflist}}

{{萬曆五年丁丑科殿試金榜}}
{{DEFAULTSORT:Z張}}
[[Category:明朝庶吉士|Category:明朝庶吉士]]
[[Category:明朝吏科給事中|Category:明朝吏科給事中]]
[[Category:明朝工科都給事中|Category:明朝工科都給事中]]
[[Category:明朝河南布政使司參政|Category:明朝河南布政使司參政]]
[[Category:明朝太僕寺少卿|Category:明朝太僕寺少卿]]
[[Category:明朝左副都御史|Category:明朝左副都御史]]
[[Category:晋城人|Category:晋城人]]
[[Category:張姓|Y養]]
[[Category:諡毅敏|Category:諡毅敏]]
[[Category:明朝户部右侍郎|Category:明朝户部右侍郎]]