'''张廷拱'''（{{bd|1569年||1633年|catIdx=}}），字'''尚宰'''，號'''辅吾'''，[[福建|福建]][[泉州府|泉州府]][[同安县|同安县]]人，[[明朝|明朝]]政治人物。

== 生平 ==
万历二十五年（1597年）丁酉科福建乡试舉人，二十九年（1601年）辛丑科進士，初授[[怀宁县|怀宁县]]令，清内使挟带私船，宽省运民夫。丁艰，服除，补[[丰城|丰城]]，捐俸筑堤以利民。改[[迁安|迁安]]，编铺平法，辽左车马不疲奔命。擢礼部主事，天启中，皇帝大婚，奉使往[[广东|广东]]宣诏。历祠祭司郎中。时朝中多依附权璫，独廷拱正言谠论，非端人君子不与交游。歴光禄寺丞、大理寺右寺丞，天启五年（1625年）削籍归<ref>《明熹宗悊皇帝实录卷之六十六》：天启五年十二月癸未，陕西道御史石三畏奏挺击、红丸、移宫三案，请诏付史馆，内参礼部左侍郎周炳谟、南京工部尚书沈儆炌、大理寺右寺丞张廷拱。得旨：周炳谟讲筵日久，谬为王之采所荐，准令致仕。沈儆炌摉括助建，亦有微劳，著冠带闲住。张廷拱钻谋考选，物议沸腾，跻躐京堂，全凭奥援，著削籍为民，仍追夺诰命。</ref>。庄烈帝即位，求旧赐环，二年復原官，以边才擢佥都御史，巡抚大同。召对称旨，帝顾近辅曰：『廷拱，福将也』。至则给宗禄、恤饥军，修土堡、制火器，边计靡弗周密。警告猝至，御变投机，敌不能犯。以焦劳成疾，及亟，谆谆谕戒诸将竭力报国，言不及私。崇祯六年（1633年）癸酉卒于官，年六十五，赐祭葬，谥「襄靖」<ref>《泉州府志》</ref>。

==参考文献==
*[[蔡献臣|蔡献臣]]《祭张辅吾中丞親翁文》<sub>癸酉</sub>
{{reflist}}

{{萬曆二十九年辛丑科殿試金榜}}

{{Authority control}}

{{DEFAULTSORT:}}
[[Category:张姓|T]]
[[Category:同安人|Category:同安人]]
[[Category:萬曆二十五年丁酉科舉人|Category:萬曆二十五年丁酉科舉人]]
[[Category:明朝怀宁县知县|Category:明朝怀宁县知县]]
[[Category:明朝丰城县知县|Category:明朝丰城县知县]]
[[Category:明朝迁安县知县|Category:明朝迁安县知县]]
[[Category:明朝礼部主事|Category:明朝礼部主事]]
[[Category:明朝礼部郎中|Category:明朝礼部郎中]]
[[Category:明朝大理寺丞|Category:明朝大理寺丞]]
[[Category:明朝大同巡抚|Category:明朝大同巡抚]]
[[Category:谥襄靖|Category:谥襄靖]]