
{{明清人物信息框
| 姓名 = 張士隆
| 原名 =
| 圖片名稱= 
| 圖片大小 =
| 圖片說明 = 
| 最高職務 =陕西按察司副使
| 國家 = 大明 
| 爵位 =
| 籍貫 = 河南彰德府安陽縣
| 族裔 = 
| 字號 = 
| 諡號 =
| 出生日期 = 成化十一年五月初九日
| 出生地點 = <!---河南彰德府安陽縣--->
| 逝世日期 = 嘉靖四年正月二十四日
| 逝世地點 =
| 墓葬 =
| 配偶 = 石氏
| 親屬 = 
| 出身 =
* 弘治八年乙卯科舉人
* 弘治十八年乙丑科進士
| 經歷 =
| 著作 =  
}}
'''張士隆'''（{{bd|1475年||1525年||}}），字'''仲修'''，[[河南|河南]][[安阳|安阳]]人。明朝政治人物。

== 生平 ==
[[弘治_(明朝)|弘治]]八年（1495年）鄉試中舉，入[[太學|太學]]讀書，與同縣[[崔銑|崔銑]]、[[寇天敘|寇天敘]]、[[馬卿|馬卿]]、[[呂柟|呂柟]]輩相砥礪。弘治十八年（1505年）中進士<ref>{{Cite book|title=《皇明贡举考》卷五|last=（明）[[张朝瑞|张朝瑞]]|first=|publisher=《续修四库全书》史部第828册|year=|isbn=|location=|pages=}}</ref><ref>{{Cite book|title=贡举志五种 上|last=鲁小俊，江俊伟著|first=|publisher=武汉：武汉大学出版社|year=2009|isbn=978-7-307-07043-1|location=|pages=}}</ref>。授[[广平府|广平府]]推官，正德六年（1511年）十二月授浙江道試御史，七年實授，八年出任河东巡盐御史，修築通路可通鹽車，创建河東書院。正德九年（1514年），乾清宮大火，因得罪宦官，担任巡按凤阳御史，[[錢寧|錢寧]]借“[[薛鳳鳴|薛鳳鳴]]獄”，誣告士隆“治狱偏枉”，被貶爲[[晉州|晉州]]判官，調[[定州|定州]]，升知州。[[明世宗|明世宗]]時，詔復故官，升任陕西副使，又領漢中兵备副使，卒於任上<ref>[[清|清]]·[[张廷玉|张廷玉]]等，《[[明史|明史]]》（卷188）：“出按鳳陽。織造中官史宣列黃梃二於騶前，號為「賜棍」，每以抶人，有至死者，自都御史以下莫敢問，士隆劾奏之。又劾錦衣千戶廖鎧奸利事，且曰：「鎧虐陝西，即其父鵬虐河南故習也。河南以鵬故召亂，鎧又欲亂陝西。乞置鎧父子於法，幷召還廖鑾，以釋陝人之憤。」鑾，鎧所從鎮陝西者也。錢寧素暱鎧，見疏大恨，遂因士隆按薛鳳鳴獄以陷之。鳳鳴者，寶坻人，先為御史，坐罪削籍，諂事諸佞倖，尤善寧。與從弟鳳翔有隙，嗾緝事者發其私，下吏論死。刑部疑有冤，幷捕鞫鳳鳴。鳳鳴懼，使其妾訴枉，自剄長安門外，詞連寶坻知縣周在及素所讐者數十人，悉逮付法司，而鳳鳴得釋。士隆與御史許完先後按治，復捕鳳鳴對簿，釋在還職。寧怒，令鳳鳴女告士隆、完治獄偏枉。遂下詔獄，謫士隆晉州判官。久之，擢知州。世宗立，詔復故官，出為陝西副使。漢中賊王大等匿豪家，結回回為亂。士隆下令，匿賊者罪及妻孥無赦。賊無所容，遂就擒滅。築堰溉田千頃，民利之。卒於官。”</ref><ref>《大明陕西按察司副使張君仲修暨配孺人石氏合葬墓誌銘》<br> 朝列大夫南京國子祭酒奉旨致仕友弟[[崔銑|崔銑]]撰  壬午舉人[[鈔奇|鈔奇]]書并篆<br>
亡友張子仲脩卒于漢中，嘉靖四年正月二十四日也。生成化乙未五月九日，享年五十有一。嗟乎！吾友有忠信之心，有果毅之氣，有厚倫之行，有應變不可匱之才。吾友諱士隆，字仲脩，河南安陽人，世居高平渠南，故號西渠。父諱鲁，恢博自信，嗜酒，不以世故介懷，贈監察御史。母朱氏，封太孺人，勤節治生，明辨通當世之務，臨事即斷而和且安。吾友自以為弗及母云。仲脩年二十一舉郷試，閲三年，弘治戊午喪父，貰口貸粟以生，口不言貧，非厚者莫知其窘。辛酉，奉母携一妹一弟卒業太學，明年試又不利。三原[[秦伟|秦伟]]世觀、[[馬理|馬理]]伯循、高陵[[吕柟|吕柟]]仲木、榆次[[寇天叙|寇天叙]]子惇及銑相友，约明经修行，毋慕高虚，毋溺詁訓，毋聃辭，毋陷利與名，其志以洙泗為師。仲脩及林慮[[馬卿|馬卿]]敬臣聞而来友，仲脩獨持議曰：諸君日端默戢戢，可謂能閑其心矣。要湏于事為驗其實，身與世為二理，與事相乖，聖人合外内之道，非其然也。銑等弗可仲脩。又明年甲子，仲脩及銑還安陽，明年乙丑赴春試，三原馬子見而欣然曰：仲修昔者之言聖學也，吾輩其亟從事焉。是春仲修舉進士，授廣平推官，明而嚴，民畏之如神。正德壬申，晉監察御史，朝臣各立從，或以門生，或以郷里故知，附大臣，大臣利其偵事，護缺曲庇顯升。仲修惡其然，光禄卿[[李良|李良]]素謟少師洛陽劉公，得美遷，又以女字少師孫。少師以諫為[[劉瑾|劉瑾]]所逐，良詐言女死，乃他適。仲脩疏劾良，且曰：使今大臣知彼小人，終必相負，盍早絶之，而遑遑乎延正人也。良竟坐罷。癸酉，巡河東塩法，運使[[劉瑜|劉瑜]]貪而有奥援，遷參政，仲脩劾罷之。革豪右以均商，嚴取晒以美塩，以其暇建正學書院，鑿青石槽開茅津，皆為大衢，車可行。甲戌，内宫災，上疏曰：陛下前有逆瑾之横，後遭蓟盗之亂，既不之警旨，且興居無度，暱近非人，集戎醜于禁中，戲干戈于卧内，徹夜燕遊，外見煙燎。内廷大土木，權豪竸華侈，親信内臣取貨于外，又扣軍粮，皆名進貢。織造龍幄，科害靡極。鄙猥無聞，任之巡撫，納銀指揮，授之政事，盗伏而虜發，民竭而兵罷。守法御史如劉天和則就逮，張璞則下詔獄，閶閭之苦，禍機之畜，陛下不知也。今宜痛懲前弊，陛下為天下之表，必先自正，乃能善治。宜去慢絶滛，早朝親政，講官説經，師保論道，究精一之傳，考興亡之故。褒衣博帶之雅，孰與市井狡穢之羣；廣厦細旃之樂，孰與邊徼凶危之隊。不報。乙亥，巡鳳陽，織造中官史宣酗酒作威，以大括財，荷黄挺二曰賜棍，有拒者杖殺之無論，自都御史不敢禁。仲脩疏言之，且列其贿若干。丙子還京，守道事有張順者，京大猾也，随中官守雲南，卧門子死，潜回京避之。雲南巡撫索之急，乃出官，官以二隸押送至桃源，重貨二隸已，竊取淮上病丐斃之，二隸告順死，勘實給文歸。獨仲脩疑之，密廉之數月，果得順，坐殺二人罪。時[[錢寧|錢寧]]大有寵，賜姓朱，廖鹏附之。初鹏以中官廖堂為兄，守河南。鵬凶殘，積金帛如山。既敗，又以鑾為兄，鎮守陕西。而其子鎧用事廖二名，振京師，自師保元臣與連結，接席酣飲或至旦。鹏傾財納士夫，仲脩率其僚疏其罪，且曰：堂来鑾往，兄甫罷而弟嗣任。鹏内鎧外，父制中而子擅利。鹏毒河南，已起内盗。鎧毒陕西，必召外虜。朝廷豈無他才，專用一家。两省亦有何罪，日受百害邪？鹏、寧大恨，罷職。御史[[薛鳳鳴|薛鳳鳴]]殺人為巨盗，被逮，又夜自殺二婢子朝門外，懷牒訴其冤。鳳鳴素事逆瑾致富，又凶懷當案者，即遜去，累年不决。都御史幸菴彭公以獄付仲脩及許御史完二君，掠治取服。鳳鳴知事急，貨錢寧，以其妻女往要之，寧受鳳鳴愬，為上奏，乃下仲脩及許子補之獄，七閲月，仲脩降判晉州，補之定州判。仲脩教民耕桑，如齊民要術法，果倍取民富。滹水决，數縣皆災，仲脩奉臺檄往塞之成，晉知州。今上入承大宗，即位誅竄奸宄，雪忠臣冤。仲脩復御史，所司忌仲脩才，乃擬知府，太宰熊峯先生石公曰：凡官居者，悉以資深超用，而謫者、罷者猶以淺資拘常調，是佞者常伸而忠常屈也，何以勸後。乃得漢中守備副使，其地居終南太白間，西南連蜀，東接郧豫，山嶻業羅立，山中長廣數千里，有良田美隩，水泉沃灌宜牧，多竹木可材，文狸蔚豹可裘。民淘濱河沙得金，大抵逋逃者擅為業，歲貨軍官與通，則吞併弱小，藏大盗伺便出掠。又好報讎殺人，急則生變。朝廷特置都御史鎮之。仲脩至，首按軍官，黜貪用良。賊有王大、王二、閻仲良結回回為患，官不敢捕，所在皆立親識，急則投匿，號曰賊主。仲脩召主諭之曰：汝能擒賊即汝功，吾賞若重；否，吾率軍焚山。汝等與存者，幾是二者禍福，汝何居見。仲脩備餝語直，皆叩頭曰：幸公活我。居數日，各獻賊。仲脩又取賊主怙惡者十家破滅之，自是獲安。乃堰響水，溉田千畝。立堤防溢，又脩雲霧水，未成而卒。吾友潁敏天成，書再經目不忘。古人奇文奥旨，覽即通解。明政達變，雖倥偬填委，沛然應之各中理。人以欺至，片言折之，弗得申。尤惡盗吏，嘗曰：今民乏官空，然天無歲不生財，財奚往焉。古云世有两不足之病，無两不足之理，是侵渔者衆而莫之稽也。所至按籍實，明入考出，源弊深文，皆鈎其情。知縣劉景沂已還主事，按其受官錢，竟奏戍。自贈御史君没，嫁女弟三人，弟士陞取两妻，今為良醫副，貧而能舉，人難之。配石氏，安陽石釗女，封孺人，婉順朴静，口如不能言。自仲脩登第至今，母夫人就養于官，衣自一縷以上弗敢專，俸入太孺人掌之。凡僚内人燕，孺人謝不往。铣與仲脩友且戚，厚善莫加。孺人未嘗至予室，皆遜姑也。事仲脩，執賤役如婢子。自少多疾，知必不育，謀妾于所親。仲脩逡巡者數歲，今子一人弓，女三人，妾劉氏出，不聞呵叱聲。孺人病㿈五年，仲脩親视藥不怠，竟以嘉靖癸未十一月十有八日卒，享年五十。仲脩嘗改葬孺人父暨母于大孟，葬姑姊于楊記。士陞師淇士趙錦，貧，仲脩過淇知之，出貲嫁其女，其子得妻。篤友谊有終，遇勝己者，禮而信之如師。铣聞之禮云，其在詩曰：维岳降神，生甫及申，此文武之德也。夫天地山川之淑氣鍾為人，則此心與宇宙同其清明，氣益涌發，故申甫由文武之積。於戲！時數感于心，山川會其靈，祖宗培其本材，豈數數得哉！消長之理微矣。是故洪武諸臣多元材也，背夷即華，不遠之復，非房杜質溥之悖也。永樂就難之臣節矣，而失之激。正統之狩，景泰之易儲，天順之復辟，居位者不可言臣節矣。故誅戮流降，重典用焉。成化之明，弘治之仁，值朝無變。癸未乙巳，艷妻姦竪，陰謀易嫡。李賢劉珝，一諫而止。自是而士氣昌，始知以退為道，以諫為忠，以聖為師，以經為文。及乎泰陵末造，明聖日躋，得張光生元楨性理疏，日夕締覧，頻驚喜曰：天其以斯人覺朕乎！吾榜諸君子出焉。繼遭摧折，又不幸多夭，言其最者，節行則[[黄鞏|黄鞏]]伯固、[[曹琥|曹琥]]瑞卿、[[王韋|王韋]]欽佩；守官則[[張璞|張璞]]中美、[[劉孝|劉孝]]必先、[[朱錧|朱錧]]以獻、[[董建中|董建中]]湯民；文學則[[徐禎卿|徐禎卿]]昌榖、[[鄭善夫|鄭善夫]]繼之、[[殷雲霄|殷雲霄]]近夫、[[孫紹先|孫紹先]]汝宗。今仲脩又死，嗟乎！天之尼其名與位也。斯已矣，欲善一身而不可得，乃大慟而為之辭曰：<br>
嗟乎！西渠先生，果哉止此。天讎善人，末之何矣。爾德無瑕，可謂君子。已焉哉！已焉哉！<br>
王仲魁、王用刻</ref>。

== 家族 ==
曾祖[[張本|張本]]；祖父[[張通|張通]]，監生；父[[張魯|張魯]]，母朱氏<ref>{{Cite book|title=天一阁藏明代科举录选刊 登科录 点校本|last=龚延明主编|first=|publisher=宁波出版社|year=2016|isbn=978-7-5526-2320-8|location=宁波|pages=|quote=《天一閣藏明代科舉錄選刊.登科錄》之《弘治十八年進士登科錄》}}</ref>。

==参考文献==
{{reflist}}

==參考書目==
* 《明史·張士隆傳》
* [[崔銑|崔銑]]：《張御史治路記》

{{弘治十八年乙丑科殿試金榜}}
{{DEFAULTSORT:Zhang張}}
[[Category:明朝浙江道監察御史|Category:明朝浙江道監察御史]]
[[Category:明朝陝西按察司副使|Category:明朝陝西按察司副使]]
[[Category:安陽人|Category:安陽人]]
[[Category:張姓|S士]]
[[Category:弘治八年乙卯科舉人|Category:弘治八年乙卯科舉人]]
[[Category:明朝廣平府推官|Category:明朝廣平府推官]]
[[Category:明朝鹽官|Category:明朝鹽官]]
[[Category:明朝晉州判官|Category:明朝晉州判官]]
[[Category:明朝定州判官|Category:明朝定州判官]]