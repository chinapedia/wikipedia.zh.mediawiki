{{Otheruses|張鵬|other=同名或類似名的其它條目描述}}
'''張鵬'''，字'''鳴南'''，別號'''漳源'''，[[山西承宣布政使司|山西承宣布政使司]][[汾州|汾州]]（今[[山西省|山西省]][[汾陽縣|汾陽縣]]）人，[[明朝|明朝]]政治人物、同[[進士|進士]]出身。有子[[張九功|張九功]]。

嘉靖五年，登[[進士|進士]]，授河南府推官，此後歷任江南道[[監察御史|監察御史]]、巡按甘肅監察御史。嘉靖十九年，任[[大理寺|大理寺]]右寺丞<ref>《[[國朝獻徵錄|國朝獻徵錄]]·大理寺右寺丞張公鵬墓志銘》（卷68）：大理公諱鵬字鳴南別號漳源晉之汾州人也世業儒曾祖溥為陝西會寧縣縣丞有遺愛在小民祖顒國子生以文見知于大司成瓊臺丘公密授圖書以待士之請國子竟以故封返公因歎而嘉之復以所著綺王遺事贈焉是可以觀大理之源流矣父好古 □□□顏性剛而古朴言行侃侃為鄉人所推重然累舉不第竟貢太學一時太學之士莫不重其人而樂與之遊後贈公為江西道監察御史母桂氏為孺人從子貴也大理之生也蚤有異質在襁褓時贈公置之膝上口授章句一過輒成誦及歲十五六遂蔚然有文名寄庵張公嘗以按部至沁見其文而器重之既而松臯許公柳泉焉公相繼視學皆稱賞其才因選士之尤者七人入河汾書院而大理實為之冠 嘉靖 改元薦山西鄉試旋丁內艱既免喪乃登丙戌 進士 授河南府推官是時大理方弱冠明刑慎獄雖老吏弗及也甫二年撫按交薦者七乃贈公卒于宦邸大理自奉之薄幾無以為斂郡守范君代備棺槨始克襄事巳而再除浙之衢州府大理年益壯政日益精雖府政旁□而立談剖析莫不允當衢缺守大理署郡凡八閱月撫按薦之者猶河南也遂徵拜江西道監察御史即上經略七邊封事　上覽而嘉納之十二年按甘肅大理巡歷殆遍其境時承平日久武備多弛大理乃大加鼓舞較閱激以忠義自是而軍聲振矣未幾虜犯靖虜安定諸地殘傷者無慮萬餘將領率匿不以聞大理毅然劾其將官劉文而下若干人總兵時陳軍士多不堪其殘貪者大理復奏其狀于　上由是時陳亦獲罪秦民快焉鞏昌土厚而艱于得水大理令鑿井數十以利民用至今便之秦州太昊廟壞大理命有司新其堂宇正其祭器十四年復按山東批答簿書夜分不寐少暇即課試諸生且於會城立湖南書院選齊魯諸生讀書習業其中既擇師儒而督教之又從而躬自屢省之丁酉庚子鄉試果多得人論者莫不知其為大理之門下云先是岱嶽香火為五嶽最甚至師巫鼓舍身投崖之說大理又立石示禁民始知悟瀕海以東有豪民為地方梗者悉置之法蓋數年所未有也膠莒之地多逃去所遺荒田數百頃悉命開墾集貧民耕之獲利倍昔若夫正紀綱扶風教節浮費恤煢獨懲貪墨則又有前人所未及者壬寅掌京畿道並掌諸司庶務大理稽勘莫有遺者十七年　聖母梓宮南祔葬　先皇帝獻陵大理又上疏言大可憂者三時不可行者六事雖未行識者偉之沁城舊為漳水所侵者半大理寓書當路並力葺修後虜入境民賴無虞十九年轉官大理右寺丞會審大辟毅然持正無所迴避　上有羊酒之賜朝士榮之蓋履任一年而疾作即上疏乞歸里遂杜門掃室日事醫藥然大理賦稟素豐碩又積苦公勞者久乃竟莫之起君子以為壽不稱德位不伸才靡不痛而惜之大理平生博友一世思欲廷攬英豪以恢其功業如浚川如涇野如澹泉諸君則又其石交也明興以來汾以 進士 起家大理一人而巳所著有東巡錄桂洲夏公可泉胡公研岡杜公皆以為得風人之遺意復有諫草及遺文八卷藏于家生于弘治十五年六月卒 嘉靖 二十四年八月年僅四十又四云</ref>。

==參考來源==
{{reflist}}

{{嘉靖五年丙戌科殿試金榜}}
{{DEFAULTSORT:Zhang张}}
[[Category:明朝監察御史|Category:明朝監察御史]]
[[Category:明朝大理寺丞|Category:明朝大理寺丞]]
[[Category:汾陽人|Category:汾陽人]]