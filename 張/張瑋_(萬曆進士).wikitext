'''張瑋'''（{{bd|1586年||1643年|}}），字'''席之'''，號'''二無'''，[[南直隸|南直隸]][[常州府|常州府]][[武進縣|武進縣]]人<ref>《萬曆四十七年己未科進士序齒録》：生丙戌十二月廿六。</ref>。

==生平==
少孤貧，取糠粃自給，不輕受人一飯，為同里[[薛敷教|薛敷教]]所知。講學東林書院，師[[孫慎行|孫慎行]]，其學以慎獨研幾為宗。萬曆四十年（1612年）壬子[[應天府|應天府]]鄉試第一（解元），四十七年（1619年）登己未科進士，授户部主事。调兵部职方，历郎中。时欲瑋典筦鑰，瑋谢不可，出为广东提学佥事。至即聚诸生讲学，士风大变。魏阉势滔天下，争建忠贤祠，撫臣某亦议建，移文于瑋，欲瑋撰上梁文，瑋怒裂文，弃官归。崇祯二年，起爲江西參議，歴福建副使，改江西副使，备兵岭北<ref>崇禎三年八月，加[[王于陛|王于陛]]為山西左布政使留管岢嵐道，[[王道元|王道元]]為副使，改冀北道。以江西參議張瑋為福建副使。</ref><ref>崇禎四年四月丁卯，以張瑋為江西副使，分守嶺北道。</ref>，时山寇盘踞，蹂躏至数郡。瑋至，身冒矢石，斩首千馀级，又谕贼众乞降，虽在军旅，未尝手释书卷。生徒负笈至者，講学如平时。以里人大学士[[吴宗达|吴宗达]]荐，擢南京尚宝司正卿，進太僕少卿。时[[温体仁|乌程相]]柄国，瑋上疏请罢斥以谢天下，又疏各镇兵号数万，半系本地豪贵占役与衙役，借名食粮，苟实实清汰，则兵食俱足。近大帅[[劉玘|劉玘]]等纵兵焚掠，宜加[[卢象升|卢象升]]部堂衔童，并赐剑印节制，皆不报。坐事調南京大理丞，引疾去。久之，起應天府丞。疏言：「山東南北咽喉，軍國命脈所係。今大盜披猖，道途梗塞，轉輸不通者三月矣。倘不早滅，害胡可言。乞特遣兵部侍郎一人整兵往勦，否則起故尚書[[鄭三俊|鄭三俊]]、[[范景文|范景文]]任之。」帝以為借端市恩，降旨切責。是歲，四方大旱，瑋以軍食可虞，奏請禁江西、湖廣遏糴，而令應天、常、鎮、淮、揚五郡折輸漕糧銀赴徐易米，則小民免催科之苦，太倉無顆粒之虧。他十庫所收銅、錫、顏料、皮、布，非州縣土產者，悉解折色，且盡改民解為「官解」，以救民湯火，所司多議行。遷南京光祿寺卿，召為右僉都御史。已而左副都御史[[房可壯|房可壯]]下獄，以瑋代之。又奏宇内不靖，盗贼蝥起，皆由郡县不恤其民，巡方漫无激扬所致，上大悦。时总宪[[刘宗周|刘宗周]]、佥都[[金光辰|金光辰]]与瑋同视事，长安目之曰「三清」。未几，以病谢歸。崇禎十六年（1643年）四月病卒，年五十八。检视遗囊萧然，仅得遗表曰：「中原寇患宜用文臣，如[[王守仁|王守仁]]用[[伍文定|伍文定]]故事。又必稍宽文法，俾得展布。」遗命以布衾斂，毋受赙，毋易吾生时节<ref>《崇禎長編》：崇禎十六年十二月，贈張瑋吏部右侍郎，廕一子入監讀書。</ref>。福王時，赠都察院左都御史，谥清惠<ref>《武進縣志》</ref><ref>《常州府志》</ref>。

==引用==
{{reflist}}

==參考文獻==
*《明外史》本傳
*《江南通志》
*《明憙宗实录》

{{萬曆四十七年己未科殿試金榜}}
{{DEFAULTSORT:Zhang张}}
[[Category:武進人|Category:武進人]]
[[Category:明朝吏部主事|Category:明朝吏部主事]]
[[Category:明朝兵部主事|Category:明朝兵部主事]]
[[Category:明朝兵部郎中|Category:明朝兵部郎中]]
[[Category:明朝廣東按察司僉事|Category:明朝廣東按察司僉事]]
[[Category:明朝江西布政使司參議|Category:明朝江西布政使司參議]]
[[Category:明朝福建按察司副使|Category:明朝福建按察司副使]]
[[Category:明朝江西按察司副使|Category:明朝江西按察司副使]]
[[Category:明朝應天府府丞|Category:明朝應天府府丞]]
[[Category:南京光禄寺卿|Category:南京光禄寺卿]]
[[Category:明朝右佥都御史|Category:明朝右佥都御史]]
[[Category:明朝左副都御史|Category:明朝左副都御史]]
[[Category:张姓|Category:张姓]]
[[Category:明朝左都御史|Category:明朝左都御史]]
[[Category:諡清惠|Category:諡清惠]]