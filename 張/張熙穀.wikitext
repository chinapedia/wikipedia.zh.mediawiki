{{明清人物信息框
| 姓名 = 張熙穀
| 原名 = 
| 圖片名稱=  
| 圖片大小 = 220px
| 圖片說明 =  
| 最高職務 = [[四川|四川]][[鄰水縣知縣|鄰水縣知縣]]
| 國家 = 大清
| 爵位 =
| 籍貫 = [[甘肅省|甘肅省]][[鎮番縣|鎮番縣]]
| 族裔 =  
| 旗籍 =  
| 字號 =  字詒亭
| 諡號 = 
| 出生日期 = 
| 出生地點 =
| 逝世日期 =  
| 逝世地點 = 
| 墓葬 = 
| 配偶 =  
| 親屬 = 父[[張奮翼|張奮翼]]
| 出身 = 
*  出身
| 經歷 = 
| 著作 =  
*
*
*
}}
'''張熙穀'''{{BD|？年||？年||}}，字詒亭，[[甘肅省|甘肅省]][[鎮番縣|鎮番縣]]人，同治八年九月籌餉事例分發四川<ref>『同治八年九月籌餉事例分發各省試用人員……張熙穀，甘肅人，四川』。[琉璃厰中間路南榮祿堂]《大清縉紳全書》同治八年冬</ref>；同治十二年十二月補[[南江縣|南江縣]]知縣<ref>『調。曲細。南江縣。簡。府西北三百里。……知縣加一級。張熙穀　甘肅鎭番人。監生。十二年十二月補』。[琉璃厰榮華堂]《大清縉紳全書》光緒六年春</ref>；光緒四年（1878年）署[[四川|四川]][[鄰水縣|鄰水縣]]知縣，為前知縣[[張奮翼|張奮翼]]子，縣誌讚賞其『秉性剛介，居官清廉，有膽有識，善繼前芳』<ref>『張熙穀，字詒亭，前張公奮翼子，光緒四年署，秉性剛介，居官清廉，書役無敢舞文玩法，邑多京控，業經批省提，下車伊始，察其無辜受累，立稟大憲將案請回訊結，有膽有識，去之日，士民立「善繼前芳」碑於北關外』。〔光緒卅三年〕《鄰水縣續修誌》</ref>。厯調[[彭水|彭水]]、[[達縣|達縣]]，光緒十七年十一月陞[[合州|合州]]知州<ref>『調，赤水，合州，要缺，衝繁難……運同銜知州，張熙穀，甘肅鎭番人，監生，十七年十一月陞』。[榮祿堂]《大清縉紳全書》光緒二十六年夏</ref><ref>『張奮翼，字翥南，性篤摯，博涉載籍，嗜古不倦，登道光乙酉賢書，旋聯捷，分發四川，歷任清溪、鄰水等縣事，勞心撫宇，政簡刑清，不苟取，不媚上，澹泊終身若書主，然民以廉吏勒石誌之，子熙穀仍官蜀南江知縣，後升合州知州，卒於官。』。民國八年《續修鎮番縣志》</ref><ref>『癸卯。諭内閣。鹿傳霖奏察看屬員分別舉劾等語。……合州知州張熙穀。老成練達。志趣不茍。』。《德宗景皇帝實錄》卷之三百八十三光緒二十二年丙申春正月丙申朔</ref><ref>『張名正常，字紫萸，別號芝宇，合州人，捐中書銜。……張熙谷知州任，奉憲札，練義勇，抽豬厘作餉。屠行多桀驁，提刀鬥狠，久抗不承。公知張能幹事，委辦之。日夜與屠首調和。歷數月，事乃蕆。』。丁治棠《仕隱齋涉筆》</ref><ref>「金太守椿，字鶴籌，同治戊寅奉檄查保甯旱灾，某令張樂設宴以迎，金怒揭之，南江張令熙榖星出星入，元旦日猶在外辦賑，全活甚眾，金喜薦之，張於是得調鄰水，而太守亦旋署保甯府篆」，《續南遊日記》卷一</ref><ref>「奉諭旨：鹿傳霖奏察看屬員，分別舉劾等語。四川宜賓縣知縣[[國璋|國璋]]，勵精圖治，厯著政聲，前署巴縣任內，輿情尤為愛戴。題補邛州直隸州知州成都縣知縣[[鳳全|鳳全]]，性情勁直，辦事勤能，治盜安民，立志向上。合州知州張熙穀，老成練達，志趣不茍。温江縣知縣[[張鐸|張鐸]]，篤實勤慎，悃愊無華。黔江縣知縣[[張九章|張九章]]，聽斷勤明，能耐勞苦。以上各員，據該督聲稱，均能不隨流俗，勉為循良，即著傳旨嘉獎，仍飭令該員等益加奮勉，用副朝廷勤求吏治至意。打箭鑪同知[[趙𡎴|趙𡎴]]，浮惰因循，難勝邊要，著開缺另補。會理州知州[[趙咸中|趙咸中]]，酷虐徧執，信任吏役，著以州判降選。餘著照所議辦理。該部知道。」，《清德宗起居注》卷五十五光緒二十二年正月</ref>，後知[[漢州|漢州]]<ref>『漢州甘肅張熙谷，亦老吏也，頗倦於政矣，然惡作偽，能安民使無事』。吳光耀《西藏改流本末記》</ref>，調攝[[廣元縣|廣元縣]]<ref>「張熙穀，字詒亭，甘肅鎭番人。父奮翼，字翥南，道光甲辰進士，厯官四川筠連、淸溪、鄰水、墊江知縣，權知夔州府事。熙穀隨宦久，諳掌故，習吏治，得之庭訓爲多。奮翼卒，熙穀援例以知縣發川補用。同治十二年，授南江縣知縣。地磽而俗悍，又値嵗饑，盗聚橙子寨，謀爲亂。大府聞，將用兵，熙穀百計圖維，布置旣定，單騎往諭，獲解其渠，一無株累。比兵至，事已平矣。論者謂非常之變，弭于浹辰，非謀猷素定，恩威夙著，不能有此。移知鄰水縣，有大蠧號五瘟，熙穀至，首捕之，寘諸法，境內肅然。厯調彭水、達縣，所至皆有聲。再考滿，報最，遷合州知州，光緖十八年也。州故有三費局，前政李宗沆所剙育嬰、賓興書院等六政坿焉。李世彬之鹽課局，亦麗屬之。意美法良，善政畢舉。日久弊積，筦理非人，負責綦多，漸卽廢弛。熙穀惻然欲修復之。時森楷方在川東道幕，條陳其事，批飭熙穀查照厲行，熙穀卽據而進退舉措焉，局勢大振，久之皆有贏餘，後遂以入四川蠶社，公股及補助金凡九千餘兩，其基本此。州東有鋸梁灘，激浪跳波，爲往來舟楫患。前政張兌和、强望泰再疏鑿之，民猶病涉。熙穀更鳩工搜剔，梗頑盡去，水患以除。迭奉明保及大計卓異，得旨嘉奬，引見侯升。未幾以敎案投劾去。旣去之二年，森楷乃于其夀辰爲文追紀其事曰：詒亭先生旣治合五年，恩溥德洋，民氣大龢。州人士與相得，甚思有以文先生。適其年九月，先生攬揆初度，相率裁錦偁詞，禱祝謌頌，禮典良盛。森楷時方有事錦江，未獲躬親厥事，嗛然欲彌其闕，久而未有發也。越二年，大足事起。先事未起時，州有莠民某，怙外敎，與鄰競，輙誣鄰掠其家，不告州而愬其酋。酋遽白觀察使，符下州，先生乃知爲平心廉鞫，得其情以聞。觀察重不厭酋意，且開罪，復檄他官覆審，盡反其獄，責鄰及團眾償之貲。先生執爭不得，乃出己金𢌿之。州民大吅，願得莠民甘心焉。先生屬耆老譬解，事寖已。會鄰氛急，譌謠滋蠭，外人駐渝者，絜其媍上駛，檥舟江滸，遊人廧觀，爭言不相中，或挾前釁鼓煽眾怒，遽開舟，亟解維去。眾怒無洩，則還走敎堂執其咎。先生聞，亟往塡撫，而眾已因法鐸然槍外擊，譟而火其廬矣。先生知不可已，卽命衞法鐸入署，並捕尤不逞者數人寘之李。眾駭愕迸𢿨，難亦且解。顧法鐸責望深，督魁惡尤切，至名嘑先生相指斥，先生弗爲動。眾愳其誅求靡已，大獄方深也，卽夜復合，環署索法鐸與俱死。法鐸氣頓褫，不知所爲。聞先生將出喻，恐少磯之，遂大亂，挽先生陳哀悔，且願釋所捕得者爲信。先生曰：吾自有處。迺坐堂皇，召眾上曰：若何爲邪？脅官罪當死，若奚敢然？眾言：非脅公也，慮彼劫持甚，公或不免爲民屈耳。先生曰：烏有是哉！彼過則吾不愛官，若過則吾不愛命，吾所以爲吾者，如是而已，詎待若爲憂邪？且彼亦願疏昨囚以解矣，于若意奚若？眾偁願甚，特彼最叵信，少緩且飜覆，當奈何？先生曰：宜與明要約，唯長者來，無俱至。明日而約成，又明日而畢辦，市闍堵安，人不知擾攘事。論者咸謂是時微先生旤幾巨，得數言而定州人倍悅憙，憲司益賞重，卽彼敎之士亦告語相詫，謂州縣盡張公，吾屬何患。則先生素慉積，然非籠絡幸致之也。而先生顧念時艱，恆鬱鬱感喟，憾不能盡行其志，力引疾求𨓆不許，請急暫休，許之。濱行，諄諄誡士民安和穩練，勿悁忿生事。而憲符議䘏欵，則抗請勘實，不絲豪遷就，雖自劾無于靳，是非誠心爲民，其能若此。吾民惠此偉矣，而可墨墨己乎。乃星霜載周，訖無雄文特張之者，于是先生年五十有九矣。森楷旣親炙久，誼固不得自匿檮陋，而聽永世令聞，及身無述也。爰竊古人偁德爲夀之誼，而追紀其跡以實之，更蘄日月升恆，遂得珠還合浦，長相依賴焉。至如尋常微善，多不勝書，又已爲他文所鋪敘，茲不複臚，愳凟也。森楷鄉薦時，熙穀方知州事，故例偁先生，然汙不至阿其所好，猶可資采擇焉。州民以熙穀爲吾州退閒，屢呈𥸤請復任，皆不許。久之，起知漢州，一嵗調攝廣元縣事。屬方大旱，公私交困，熙穀憂勞成疾，寖以不治，亟呈引退，得代而行，至省三日卒，年六十又三。葬雙流縣四聖殿之新塋。陜人楊鼎昌銘其墓。子崇文，邑附生，早卒；遐齡，四川試用知縣，捐升直隷州知州，國變不能歸，將遂爲川人云。〈張遐齡來稿〉《愼密齋文集》」，《民國新修合川縣志》卷三十八</ref>。
==註釋==
{{reflist}}
{{清朝人物小作品}}
{{鄰水縣知縣}}
[[Category:清朝南江縣知縣|Category:清朝南江縣知縣]]
[[Category:清朝鄰水縣知縣|Category:清朝鄰水縣知縣]]
[[Category:清朝彭水縣知縣|Category:清朝彭水縣知縣]]
[[Category:清朝達縣知縣|Category:清朝達縣知縣]]
[[Category:清朝合州知州|Category:清朝合州知州]]
[[Category:清朝漢州知州|Category:清朝漢州知州]]
[[Category:清朝廣元縣知縣|Category:清朝廣元縣知縣]]
[[Category:鎮番人|Category:鎮番人]]