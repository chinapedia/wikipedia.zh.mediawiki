'''张文郁'''（{{bd|？||？||}}），字'''從周'''，號'''太素'''，[[浙江|浙江]][[台州府|台州府]][[天台县|天台县]]军籍，八都人，明朝政治人物。

==生平==
[[萬曆|萬曆]]四十六年（1618年）戊午科浙江鄉試舉人，[[天啓|天啓]]二年（1622年）壬戌科進士。初授工部主事，督工三殿，告成，六年十月升太仆寺少卿<ref>《明熹宗哲皇帝实录卷之七十七》：天启六年十月，升工部主事张文郁、叶宪祖俱为太仆寺少卿，陈殷、冯运泰、汤齐、袁熿俱为光禄寺少卿。</ref>。七年八月工部尚书[[薛凤翔|薛凤翔]]题叙殿工，加升三级，荫一子入监读书，赏银二十两、紵丝二表里。吏部随覆大工加恩，加升都察院右都御史，暂添注工部右侍郎。怀宗继位，督修德庆二陵，崇祯元年三月，以阉党被削籍<ref>《崇祯长编卷之七》：崇祯元年三月庚午，吏科都给事中魏照乘请遵旧例，复立俸单，并言会推之事，科部相参。自乙丑之後，凡会推皆该部自定正陪，书之手折，于会推之先一日晚方示之。夫既有职名矣，安所商确哉！帝是之。疏内劾单明诩、何宗圣、张文郁躐转，周应秋乱法。得旨：削明诩、宗圣、文郁籍，周应秋冠带闲住 。</ref>。归乡念邑人苦夫马，力言当事，立三差法，彭邑今欲更之，讦闻于朝，几至不测不恤也。丙戌（1646年）方兵遁过台，文郁倾家犒士，多方调度，全活邑民数万。邑令刘以政猛激民变，总戎闻变振旅，合城惊遁，适督鹾王、郡守陈游石梁，文郁力请至县，陈激变故，飞檄止兵，一邑帖然。善事难以枚举，台人德甚。有中德录具呈巡府建祠，批县举行，力辞乃止。负经济材，谦和制间，忠孝训后，从不以私于当道。著有《度予亭集》<ref>《天台县志》</ref>。

==参考文献==
{{reflist}}

{{天啓二年壬戌科殿試金榜}}

{{Authority control}}

{{DEFAULTSORT:}}
[[Category:天台人|Category:天台人]]
[[Category:张姓|W]]
[[Category:萬曆四十六年戊午科浙江鄉試舉人|Category:萬曆四十六年戊午科浙江鄉試舉人]]
[[Category:明朝工部主事|Category:明朝工部主事]]
[[Category:明朝太仆寺少卿|Category:明朝太仆寺少卿]]
[[Category:明朝右都御史|Category:明朝右都御史]]
[[Category:明朝工部左侍郎|Category:明朝工部左侍郎]]
[[Category:南明工部尚書|Category:南明工部尚書]]
[[Category:明遗民|Category:明遗民]]


{{明朝官员小作品}}