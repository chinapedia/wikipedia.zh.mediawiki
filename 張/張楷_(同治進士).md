'''張楷'''（{{bd|1843年||1904年||Zhang}}），字仲模，[[湖北|湖北]][[蘄水|蘄水]]人，[[清朝|清朝]]政治人物，進士出身。

[[同治|同治]]十年（1871年）辛未科進士，改[[翰林院|翰林院]][[庶吉士|庶吉士]]，[[散館|散館]]授[[翰林院|翰林院]][[編修|編修]]。累遷至侍講。光緒初年，疏論[[伊犁|伊犁]]事，又請撤總兵[[周全有|周全有]]卹典，為時所稱。光緒八年，出為浙江[[金華府|金華府]]知府。因父丧[[丁憂|丁憂]]去官。服闋，補山西[[汾州府|汾州府]]知府，筹治汾阳、平遥两县水利，治狱案多有平反。在任七年，[[考績|考績]]為山西最优。調[[太原府|太原府]]，因母丧丁憂未能上任。服闋，補[[河南府|河南府]]。調[[開封府|開封府]]。二十五年（1899年），反對[[義和團|義和團]]，力陳「邪教不可信，外釁不可開」，当地因此不受战乱纷扰。[[八国联军|八国联军]]入侵京师，创议守防黄河。[[庚子之乱|庚子之乱]]平定，開缺以[[道員|道員]]候補。光緒三十年（1904年）卒。《清史稿》有傳。<ref>《清史稿》列傳479卷：張楷，字仲模，湖北蘄水人。同治十年進士，選庶吉士，授編修，累遷至侍講。光緒初，疏論伊犂事，又請撤銷總兵周全有卹典，為時所稱。八年，出為浙江金華知府。永康山中七堡、八堡，地險僻，盜藪也。楷設方略，捕誅匪首蔣元地，移縣丞駐山麓，獷俗一變。父憂去，服闋，補山西汾州。汾陽、平遙兩縣瀕河，鄉民冬令攔河築堰，引水灌田，水不得暢流。夏秋漲溢，各築護隄。以鄰為壑，輒械鬥蔓訟。楷禁築攔河堰，濬引渠以洩水，患紓而訟息。以南方戽水法導民，使開稻田，植桑課蠶。有山曰黑煙，與交山葫蘆峪相連，匪徒窟穴其間，偵其姓名，掩捕盡獲之。治汾州七年，考績為山西最。調太原，未任，母憂去。服闋，補河南府。鞏、洛之間素多盜，捕治巨魁，椎埋斂跡。治獄多平反。調開封。二十五年，畿輔拳匪亂起，大河南北，群情洶洶，大吏持重不敢決。楷力陳邪教不可信，外釁不可開。揭示：「義和團既號義民，謂能避槍砲。令詣城外空營候試，以槍擊果不入，編伍充兵。」奸民不得逞。聯軍入都，潰兵南下，楷創議守河。自汜水迄蘭儀，嚴稽渡口，凡持械之士，悉阻之不令入城，屬境安堵。論者謂微楷之堅定，中原禍未艾也。事定，開缺，以道員候補。三十年，卒。</ref>

==参考文献==
{{reflist}}
* 《清史稿》

{{清朝人物小作品}}
{{同治十年辛未科殿試金榜}}
{{DEFAULTSORT:Zhang张}}
[[Category:清朝庶吉士|Category:清朝庶吉士]]
[[Category:清朝翰林院編修|Category:清朝翰林院編修]]
[[Category:清朝翰林院侍講|Category:清朝翰林院侍講]]
[[Category:清朝金華府知府|Category:清朝金華府知府]]
[[Category:清朝汾州府知府|Category:清朝汾州府知府]]
[[Category:清朝河南府知府|Category:清朝河南府知府]]
[[Category:清朝開封府知府|Category:清朝開封府知府]]
[[Category:浠水人|Category:浠水人]]
[[Category:张姓|Kai]]