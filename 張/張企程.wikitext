'''張企程'''，字'''惟勇'''，號'''洛源'''，[[陕西|陕西]][[汉中府|汉中府]][[洋縣|洋縣]]人。[[明朝|明朝]]政治人物、[[進士|進士]]出身。

== 生平 ==
[[萬曆|萬曆]]十年（1582年）壬午科舉人，十七年（1589年）己丑科進士，令[[章丘|章丘]]，时有商杨化者，宿于于大蛟家，夜劫杀之，匿其尸中，魂乃附蛟族之汲水妇，以讼冤。程按其状，搜其家，得赀与尸，蛟服罪，人称神君。推谏垣，歴授工科右给事中<ref>万历二十二年九月，升吴应明为工科都给事中，耿应龙为吏科左给事中，陈世恩为户科，林熙春为礼科，徐成楚为兵科，虞传先为刑科，张企程为工科，俱右给事中。</ref>、禮科左给事中<ref>万历二十三年三月乙未，升[[耿随龙|耿随龙]]户科、[[陳世恩|陳世恩]]工科，俱都给事中；张企程礼科左给事中，[[孙羽侯|孙羽侯]]刑科右给事中。</ref>，受命治河，奠安陵寝<ref>万历二十三年七月，时泗州水患，议遣科臣张企程往勘。企程具奏，欲遣使致祭 祖陵，兼折漕粮，蠲马价，且欲勘臣与河臣和衷共济，无致参□。 上报可。九月，勘河科臣张企程、总河[[杨一魁|杨一魁]]等议欲分杀黄流以纵淮，别疏海口以导黄，盖以淮壅繇于河身日高，河高繇于海口不深。若上流既分，则下流日减，清河之口，淮无黄遏，则泗之积水自消，而 祖陵永保无虞。总漕[[褚鈇|褚鈇]]以江北岁遭大祲，民力不堪大役，欲先泄淮而徐议分淮，工部谓导淮分黄，势实相须，不容偏废，宜将导淮分黄，并疏浚海口等处工程逐一举行，其一应工费酌议动支，事完日分别劝惩。悉报可。</ref>。晋太仆少卿，一年予假归田里<ref>万历二十五年四月丁亥，太仆寺少卿张企程以病请告，许之。</ref>。口不言公府事，以疾卒，咸为之悲悼，祀乡贤<ref>《洋县志》</ref>。

== 参考资料 ==
{{reflist}}

{{萬曆十七年己丑科殿試金榜}}

{{Authority control}}

{{DEFAULTSORT:Zhang张}}
[[Category:张姓|Q]]
[[Category:洋县人|Category:洋县人]]
[[Category:萬曆十年壬午科舉人|Category:萬曆十年壬午科舉人]]
[[Category:明朝章丘县知县|Category:明朝章丘县知县]]
[[Category:明朝工科给事中|Category:明朝工科给事中]]
[[Category:明朝太僕寺少卿|Category:明朝太僕寺少卿]]


{{明朝人物小作品}}