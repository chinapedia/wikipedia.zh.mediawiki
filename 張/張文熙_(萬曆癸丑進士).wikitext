'''张文熙'''（{{bd|？||？||}}），字燦衡，号孕白，[[北直隶|北直隶]][[河间府|河间府]][[景州|景州]]人，是一名[[明朝|明朝]]政治人物。

== 生平 ==
祖张守用，代州大使。父应豸，庠生。文熙登万历四十年（1612年）壬子科举人，四十一年癸丑科进士，初任东阿、乐安两县令，有惠政，民咸德之。天启二年（1622年），擢拜浙江道监察御史，奉命巡南直隶<ref>《明熹宗悊皇帝实录卷之三十五》：天启三年六月，遣御史张文熙往苏松巡按。</ref>，执法不挠，还稽察光禄，晋太仆寺卿。所至裁冗抑滥，初马政废而买俵之议起，积弊日久，累尽归民，每解一马费辄数倍，解户往往多破产。额设盐引向有一定章程，至是改为坐派，按丁散食，尝一丁而派数丁之盐，商丁大困。时朝廷宵小用事，上下容忍为奸，侵夺无艺，而景尤被害。文熙既谢言责，不敢引桑梓嫌，侃侃持正论，卒汰解费什之五六，减改派者半。白莲妖人倡乱山左，武邑盗群掠景西，声言为援，景仓卒间势甚岌岌。先是五日曹铨部思诚以艰归里，闻变扶柩入州城，议战守备，思诚固度东援师且至，与文熙亟驰书监军，请便道得专讨贼。师至，羣盗歼焉。文熙以与时不合归里，后筑室郊外，扃户兀坐，陈古今经史图籍，朝夕吟咏披览，门生故吏罕得见者。母老，曲尽色养。遇岁歉，岁发馀廪赈贫乏。卒年五十。所著有《如是言》、《平情录》，崇祀乡贤，学者称为雪菴先生<ref>《景州志》</ref>。侄子[[张国枢|张国枢]]，崇祯十三年庚辰科进士。
 
==参考资料==
{{reflist}}

{{start box}}
{{s-off}}
{{s-before|陳來賓<br>河南舉人}}
{{s-title|明朝乐安县知县|1614年-1615年}}
{{s-after|丘雲程<br>湖州舉人}}
{{end box}}

{{明朝人物小作品}}
{{萬曆四十一年癸丑科殿試金榜}}
[[Category:明朝乐安县知县|Category:明朝乐安县知县]]
[[Category:明朝东阿县知县|Category:明朝东阿县知县]]
[[Category:明朝浙江道监察御史|Category:明朝浙江道监察御史]]
[[Category:明朝太仆寺卿|Category:明朝太仆寺卿]]
[[Category:萬曆四十年壬子科舉人|Category:萬曆四十年壬子科舉人]]
[[Category:景州人|Category:景州人]]
[[Category:张姓|W]]