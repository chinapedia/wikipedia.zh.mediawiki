'''顧非熊'''字不详，[[姑苏|姑苏]]人。

[[顧況|顧況]]之子。顧況七十歲生顧非熊，可謂老來得子。<ref>《[[酉阳杂俎|酉阳杂俎]]》卷十三：顾况丧一子，年十七。其子魂游，恍惚如梦，不离其家。顾悲伤不已，因作诗，吟之且哭。诗云：“老人丧其子，日暮泣成血。老人年七十，不作多时别。”其子听之感恸，因自誓：“忽若作人，当再为顾家子。”经日，如被人执至一处，若县吏者，断令托生顾家，复都无所知。忽觉心醒，开目认其屋宇，兄弟亲满侧，唯语不得。当其生也，已后又不记。年至七岁，其兄戏批之，忽曰：“我是尔兄，何故批我。”一家惊异，方叙前生事，历历不误，弟妹小名悉遍呼之。即进士顾非熊。成式常访之，涕泣为成式言。</ref>非熊性格詼諧好辯，為眾所怒，受排挤，因此困於考場三十年。<ref>《[[唐才子传|唐才子传]]》卷七：“性滑稽好辯，頗雜笑言。凌轢氣焰子弟，既犯眾怒，擠排者紛然。在举场角艺三十年，屈声被人耳。”</ref>会昌五年（845年）[[谏议大夫|谏议大夫]][[陈商|陈商]]選士，非熊終於進士及第<ref>《唐才子传》卷七载：“会昌五年谏议大夫陈商榜及第”又云：“孟迟，会昌五年易重榜进士……与顾非熊甚相得，且为同年。”；《[[旧唐书|旧唐书]]·武宗纪》载：“会昌五年二月，谏议大夫权知礼部贡举陈商选士三十七人中第。”《[[唐詩紀事|唐詩紀事]]》卷六十三謂：“長慶中登第”，有誤。</ref>，累官佐使府。[[大中|大中]]年间，擔任[[盱眙|盱眙]]（今[[安徽|安徽]][[盱眙|盱眙]]）縣尉，<ref>[[刘得仁|刘得仁]]《送顾非熊作尉盱眙》：“一名兼一尉，未足是君伸。历数为诗者，多来作谏臣。路翻平楚阔，草带古淮新。天下虽云大，同声有几人。”</ref>由於“不樂奉迎，更厭鞭撻”<ref>《唐才子传》卷七</ref>，終於棄官隐居[[茅山|茅山]]。<ref>[[项斯|项斯]]有《送顾非熊及第归茅山》詩。</ref>其後事蹟失考<ref>[[王定保|王定保]]《[[唐摭言|唐摭言]]》卷八：“顾况全家隐居茅山，竟莫知所止。其子非熊及第归庆，既莫知况宁否，亦隐于旧山。或闻有所遇长生之秘术也。”又[[孫光憲|孫光憲]]《[[北夢瑣言|北夢瑣言]]》卷八：“王定保《摭言》云：‘人傳況父子皆有所遇，不知何適？’”</ref>，約卒於大中八年（854年）。<ref>[[顾陶|顾陶]]《〈唐诗类选〉後序》：“近则杜舍人牧、许鄂州浑，洎张祜、赵嘏、顾非熊数公，并有诗句，播在人口，身歿才二三年。”，此序作於大中十年，輯入《[[全唐文|全唐文]]》卷七六五。</ref>有诗集一卷。

==注釋==
{{reflist|2}}
[[category:唐朝詩人|K]]