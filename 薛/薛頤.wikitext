'''薛頤'''（{{bd|6世纪|？|646年||catIdx=X}}），正式名为'''薛賾'''，字'''远卿'''，[[黄州_(隋朝)|黄州]][[黄岗县|黄岗]]（在今[[湖北省|湖北省]][[黄冈市|黄冈市]]境）人，《旧唐书》记为滑州（河南滑县）人。

[[大业_(年号)|大業]]年間是道士出身。能解天文律曆，還能占卜。[[隋煬帝|隋煬帝]]引入內道場，亟令章醮。[[唐朝|唐朝]][[武德|武德]]初（618年），入秦府，薛頤告訴[[李世民|李世民]]說：「德星守秦分，王當有天下，願王自惜也」。官至[[太史令|太史令]]。後[[上表|上表]]出家成為[[道士|道士]]，唐太宗为他在九嵕山[[唐昭陵|昭陵]]之左置紫府觀，拜其为[[中大夫|中大夫]]，行紫府观主事。又敕于观中建一清台，用以观察天象（玄象），有灾祥薄蚀谪见等事，随状闻奏。前后所奏，与京城长安观星台的[[李淳风|李淳风]]多相符合。后数岁卒。

==墓志铭==
1974年4月，在陕西省礼泉县北屯乡西页沟村西南约500米处的薛赜墓中，出土了《大唐故中大夫紫府观道士薛先生墓志铭并序》。
{{Quotation|
大唐故中大夫紫府观道士薛先生墓志铭并序
<br>夫体道观妙，言象之所未宣；忘情悬解，筌蹄之所不系。故能隐显真俗，出处朝野，而无□待之累者，斯可谓至人矣。爰有上德曰中大夫、紫府观道士薛先生讳赜，字远卿，黄州黄岗人也。车正司众闲之叙，御史职台衡之务。舄帟冠盖，蝉联名德。'''曾祖明孙，齐中书侍郎；祖仕敬，栖神秘道，山林静默，梁武帝褒赠北定州刺史。父宠，陈期思县令'''。先生降灵仙府，资气上元，情用玄漠，志识清远，淡虚心於物我，荡妙思於烟霞。以为大象无形，尚因形而言象；明德若昧，犹学之於不学。乃探综流略，考览经纬，步三光之脁侧，推二气之盈虚，不出户庭，洞精机妙。然而连拒屯剥，时惟艰限，俗情好径，道隐未彰，遂超尘绝迹，高尚其志。披黄褐而朝丹府，赉玉简而趋金阙，放心碧落，静虑清都。寻属灵景垂天，荣光照水。我皇帝俯膺历试，弘济艰难，玉帛山林，弓旌遾轴，於是解巾南郭，讬乘西园。虚揖申访道之言，惟帟展畴咨之问。圣明驭历，万物惟新，'''授太史丞，迁太史令'''。自昔两正司和，四官钦象，巫咸著星辰之志，姬旦贻略景之书。年代浸远，次舍寥落。缪占琐说，异端竞起。先生识悟玄通，性理明瞻。芟翦浮伪，断以经术；物色祯祥，信同符契。及乎盛德光被，先天弗违，冯相罢弥晕之占，穰祈无瓘斝之请。乃抗表陈诚，求志林壑。天子凝神当扆，永怀恬退。激其清尚之风，贲以尊贤之典。'''有诏特授中大夫'''，听志瀴弁，还袭巾褐。别於昭陵之左，创筑紫府观以居之。先生展会宿心，申抒情素，静灵台而餐沆瀣，扬天鼓而嗽朝霞。放浪形骸，若趣浮黎之境；逍遥心识，如游太无之上。将赜神於九府，终练质於三仙，'''以贞观廿年十月十三日，尸化於紫府之观，春秋若干'''。粤以其年十二月十四日，陪葬於昭陵之所。王人监护，事加周给。将恐昳景难追，流风靡系。安期既往，止传实舄；吕牙葬 ，唯余玉钤。勒石玄扃，无传遗烈。其铭曰：  
<br>道气窅冥，玄宗机妙，在阴莫测，处阳弗曜。矫矫先生，清朗通照，出无入有，知微体要。
<br>研覆淳粹，推校亏盈，乘流影响，逐境晦明。既冥其趣，实性其情，托志玄圃，栖心上清。
<br>天步艰难，风云资始，停丹九竈，背淮千里。望景来思，占鸟爰止，析空畴算，解环精理。
<br>凤举龙腾，开元留圣，百神奉职，万流澄镜。司序甄明，授方荣盛，衡度齐壹，经缠清正。
<br>披沥丹素，解释缨緌，光扬朝序，飖裔仙衣。烧香雨散，击磬云飞，观化斯怛，瞻星靡追。
<br>夜台绵眇，玄庐幽翳，石髓振灵，玉棺虚闭。悠哉三岳，旷矣千岁，仙迹逾远，素风弥励。
}}

==參考書目==

* 《[[舊唐書|舊唐書]]· 列传第一百四十一》
* 《昭陵碑石》

{{DEFAULTSORT:X}}
[[Category:隋朝道士|Category:隋朝道士]]
[[Category:唐朝太史丞|Category:唐朝太史丞]]
[[Category:唐朝太史令|Category:唐朝太史令]]
[[Category:唐朝道士|Category:唐朝道士]]
[[Category:唐朝中大夫|Category:唐朝中大夫]]
[[Category:黄冈人|Category:黄冈人]]
[[Category:薛姓|Z]]