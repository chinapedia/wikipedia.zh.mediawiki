{{Otheruses|韓文 (消歧義)|other=同名或類似名的其它條目描述}}
'''韓文'''（{{bd|1441年||1526年||catIdx=Han韓文}}），[[表字|字]]'''貫道'''，[[山西|山西]][[洪洞|洪洞]]人，[[祖籍|祖籍]][[河南|河南]][[安陽|安陽]]。[[明朝戶部尚書|明朝戶部尚書]]。

== 生平 ==
韓文為[[北宋|北宋]][[宰相|宰相]][[韓琦|韓琦]]之後。[[成化|成化]]二年（1466年）中式丙戌科[[進士|進士]]，任[[工科|工科]][[给事中|给事中]]。[[弘治_(明)|弘治]]年間，歷任[[山东|山东]][[左参政|左参政]]、[[云南|云南]][[左布政使|左布政使]]，以[[右副都御史|右副都御史]][[巡抚|巡抚]][[湖广|湖广]]，又移抚[[河南|河南]]，召为[[户部右侍郎|户部右侍郎]]，改[[吏部|吏部]]，升[[左侍郎|左侍郎]]。[[弘治|弘治]]十六年（1503年），拜[[南京|南京]][[兵部尚书|兵部尚书]]。次年，拜[[户部尚书|户部尚书]]<ref>《[[明史|明史]]》（卷186）：“韓文，字貫道，洪洞人，宋宰相琦後也。生時，父夢紫衣人抱送文彥博至其家，故名之曰文。成化二年舉進士，除工科給事中。核韋州軍功，劾寧晉伯劉聚，都禦史王越、馬文升等濫殺妄報。尋劾越薦李秉、王竑。語頗涉兩宮，帝怒，撻之文華殿庭。已，進右給事中，出為湖廣右參議。中貴督太和山，乾沒公費。文力遏之，以其羨易粟萬石，備振貸。九溪土酋與鄰境爭地相攻，文往諭，皆服。閱七年，轉左。弘治改元，王恕以文久淹，用為山東左參政。居二年，用倪嶽薦，擢雲南左布政使。以右副都禦史巡撫湖廣，移撫河南，召為戶部右侍郎。母喪除，起改吏部，進左。十六年拜南京兵部尚書。歲侵，米價翔踴。文請預發軍餉三月，戶部難之。文曰：「救荒如救焚，有罪，吾自當之。」乃發廩十六萬石，米價為平。明年召拜戶部尚書。文凝厚雍粹，居常抑抑。至臨大事，剛斷無所撓。武宗即位，賞賚及山陵、大婚諸費，需銀百八十萬兩有奇，部帑不給。文請先發承運庫，詔不許。文言：「帑藏虛，賞賚自京邊軍士外，請分別給銀鈔，稍益以內庫及內府錢，並暫借勛戚賜莊田稅，而敕承運庫內官核所積金銀，著之籍。且盡罷諸不急費。」帝不欲發內帑，命文以漸經畫。文持大體，務為國惜財。真人陳應衤盾、大國師那蔔堅參等落職，文請沒其資實國帑。舊制，監局、倉庫內官不過二三人，後漸添註，或一倉十余人，上林苑、林衡署至三十二人，文力請裁汰。淳安公主賜田三百頃，復欲奪任丘民業，文力爭乃止。”</ref>。

[[正德|正德]]三年（1508年）請誅亂政內臣[[馬永成|馬永成]]等八人，說：“伏睹近日朝政益非，號令失當。中外皆言太監馬永成、[[谷大用|谷大用]]、[[張永_(明朝)|張永]]、羅祥、魏彬、邱聚、[[劉瑾|劉瑾]]、高鳳等造作巧偽，淫蕩上心，擊球走馬，放鷹逐犬，徘優雜劇，錯陳於前，至導萬乘（皇帝）與外人交易，狎昵媟褻，無複禮體。日遊不足，夜以繼之，勞耗精神，虧損聖德”。“今永成等罪惡既著，若縱不治，將來益無忌憚，必患社稷。”[[大學士|大學士]][[劉健_(明朝)|劉健]]、[[李東陽|李東陽]]、[[謝遷|謝遷]]等力挺，六月被逮捕，下[[錦衣衛|錦衣衛]]獄，罰米放歸。<ref>[[夏燮|夏燮]]《[[明通鑑|明通鑑]]》：「（正德三年）庚寅，劉瑾憾前尚書韓文甚，捃摭萬端。會戶部偶遺故籍，欲以為文罪，屬尚書顧佐上其事，委咎於文。佐不可，奪佐俸三月。尋逮文及侍郎張縉俱下錦衣獄，數月始釋。詷知文廉，家素貧，因創罰米法以困之。」</ref>劉瑾伏誅後復官，致仕。[[明世宗|明世宗]]即位後，特遣行人慰問賞賜。又加[[太子太保|太子太保]]。[[嘉靖|嘉靖]]五年（1526年）卒，享年八十六。追贈[[太傅|太傅]]，[[諡|諡]]'''忠定'''。<ref>《[[明史|明史]]》（卷186）：“文司國計二年，力遏權幸，權幸深疾之。而是時青宮舊奄劉瑾等八人號「八虎」，日導帝狗馬、鷹兔、歌舞、角{{PUA|}}，不親萬幾。文每退朝，對僚屬語及，輒泣下。郎中李夢陽進曰：「公大臣，義共國休戚，徒泣何為。諫官疏劾諸奄，執政持甚力。公誠及此時率大臣固爭，去『八虎』易易耳。」文捋須昂肩，毅然改容曰：「善。縱事勿濟，吾年足死矣，不死不足報國。」即偕諸大臣伏闕上疏，略曰：「人主辨奸為明，人臣犯顏為忠。況群小作朋，逼近君側，安危治亂胥此焉關。臣等伏睹近歲朝政日非，號令失當。自入秋來，視朝漸晚。仰窺聖容，日漸清削。皆言太監馬永成、谷大用、張永、羅祥、魏彬、丘聚、劉瑾、高鳳等造作巧偽，淫蕩上心。擊球走馬，放鷹逐犬，俳優雜劇，錯陳於前。至導萬乘與外人交易，狎昵媟褻，無復禮體。日遊不足，夜以繼之，勞耗精神，虧損誌德。遂使天道失序，地氣靡寧。雷異星變，桃李秋華。考厥占候，鹹非吉征。此輩細人，惟知蠱惑君上以便己私，而不思赫赫天命。皇皇帝業，在陛下一身。今大婚雖畢，儲嗣未建。萬一遊宴損神，起居失節，雖齏粉若輩，何補於事。高皇帝艱難百戰，取有四海。列聖繼承，以至陛下。先帝臨崩顧命之語，陛下所聞也。奈何姑息群小，置之左右，以累聖德？竊觀前古奄宦誤國，為禍尤烈，漢十常侍、唐甘露之變，其明驗也。今永成等罪惡既著，若縱不治，將來益無忌憚，必患在社稷。伏望陛下奮乾剛，割私愛，上告兩宮，下諭百僚，明正典刑，以回天地之變，泄神人之憤，潛削禍亂之階，永保靈長之業。」疏入，帝驚泣不食。瑾等大懼。時內閣劉健、謝遷等方持言官章不肯下，文疏復入。帝遣司禮太監李榮、王嶽等詣閣議。一日三至，健等持益堅。嶽素剛直，獨曰：「閣議是。」是夜，八人者環泣帝前。帝怒，立收嶽下詔獄，而外廷固未之知也。明日，文倡九卿科道再詣闕固爭。俄有旨，宥八人不問。健、遷倉皇致仕去。八人各分據要地，瑾掌司禮，時事遂大變。瑾恨文甚，日令人伺文過。逾月，有以偽銀輸內庫者，遂以為文罪。詔降一級致仕，郎中陳仁謫鈞州同知。給事中徐昂乞留文原官。中旨謂顯有囑托，落文職，以顧佐代，並除昂名。二年三月榜奸黨姓名，自劉健、謝遷外，尚書則文為首，余若張敷華、楊守隨、林瀚等凡五十三人，列於朝堂。文子高唐知州士聰，刑部主事士奇，皆削籍。文出都門，乘一藍輿，行李一車而已。瑾恨未已，坐以遺失部籍，逮文及侍郎張縉下詔獄。數月始釋，罰米千石輸大同。尋復罰米者再，家業蕩然。瑾誅，復官，致仕。世宗即位，遣行人賫璽書存問，賚羊酒。令有司月給廩四石，歲給役夫六人終其身。復加太子太保，蔭一孫光祿寺署丞。嘉靖五年卒，年八十有六。贈太傅，謚忠定。”</ref>

==注釋==
<div class="references-small">
<references />
</div>
{{start box}}
{{s-off}}
{{succession box|[[秦紘|秦紘]]|[[顧佐_(尚書)|顧佐]]|[[明朝戶部尚書|明朝戶部尚書]]|1504年-1506年}}
{{end box}}

{{成化二年丙戌科殿試金榜}}
{{DEFAULTSORT:Han韓文}}
[[Category:明朝給事中|Category:明朝給事中]]
[[Category:明朝山東布政使司參政|Category:明朝山東布政使司參政]]
[[Category:明朝雲南布政使|Category:明朝雲南布政使]]
[[Category:明朝湖廣巡撫|Category:明朝湖廣巡撫]]
[[Category:明朝吏部侍郎|Category:明朝吏部侍郎]]
[[Category:南京兵部尚書|Category:南京兵部尚書]]
[[Category:明朝戶部尚書|Category:明朝戶部尚書]]
[[Category:明朝太子三師|Category:明朝太子三師]]
[[Category:洪洞人|Category:洪洞人]]
[[Category:韓姓|Wen文]]
[[Category:諡忠定|Category:諡忠定]]