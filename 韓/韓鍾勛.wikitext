'''韓鍾勛'''，字'''不挟'''，直隶[[常州府|常州府]][[武進縣|武進縣]]民籍，明朝政治人物。

== 生平 ==
乙巳二月初三日生。甲子（天启四年）七名，会試二十五，三甲八十六名，刑部观政，授[[湘潭县|湘潭]]知县<ref>《常州府志》：四年辛未[[陳于泰|陳于泰]]榜，武進韓锺勛，七名，湘潭知縣。</ref>。韓鍾勛任湘潭知县时，因氣死上官知府而被罢官<ref>《明季北略》：至其媳也，为辛未进士韩钟勋之女，钟勋授长沙府湘阴县知县，三年中饮冰茹蘗，将行取矣。忽一日上府考察，小轿出于曲巷前，导伞夫冲入刺史节队，刺史取而笞之二十，韩亦不甚介意，复回寓所，更其从人，再诣巡方之辕门，凡州县之候见者，俱猬集鹄侯，共骇何迟。对以前故，时辛未榜有八人在中，而苏常四府又居其六，各忿然震怒曰：以老颓知府而欺吾将行取之知推，非世局也。彼决在此候见，亟取其吏书人役，各责四十板，以惩其冒妄。时受责者五人，而板则二百矣。知府不能容，传鼓哀禀，哭诉辞官，后各随队进谒，独湘阴县还其揭帖，不得面陈。诣府三日，方在调停，而知府以气厥而死。子竟出执命状，巡方不得不白简从事。韩亦归而杜门，闷躁之极，夫人忽发旧疾，数日告殂。原止一子，年已数岁，聪慧异常，亦于斯时痘殇。韩则困守内衙，悲郁数日亦死。或云：一月前斫截一株极大老树，树根流血，身便不快，此又事之有据者。其女向允峚阳之子之聘，今自湘阴归，虽无父母兄弟之可依，尚有乃祖之可恃也，自应听其祖翁鞠育。乃峚阳则以湘阴之归帑，为子舍之装奁，年尚未笄，托言童养，扫室以居之。从来随嫁之婢女，自应年卑于主，然亦必选择勤慎，如娴于礼、讷于口者，方得相宜遣侍。今则阖门从入，稂莠无分矣。远归从嫁，奸贞莫辩矣。船载捆携，多寡咸入矣。李下之嫌，固当凛如秋肃，童养之言，亦不宜亲形口角，使新台有因，然则韩女之自经，踵父母兄弟之劫运，峚阳之被谗，缘婢妾奶妇之杂处也。若必求其事以实之，则凿矣。</ref>。

== 家族 ==
曾祖口口。祖景立，庠生。父弘緒，庠生<ref>《崇禎四年辛未科進士三代履歴》：韓鍾勛，字不挟，诗二房，乙巳二月初三日生，武进人，甲子七名，会二十五，三甲八十六名，刑部政，授湘潭知县。曾祖麟。祖景立，庠生。父弘绪，庠生。 </ref>。女儿是庶吉士[[鄭鄤|鄭鄤]]的[[童养媳|童养媳]]。

== 参考资料 ==
{{reflist}}

{{崇禎四年辛未科殿試金榜}}

{{Authority control}}

{{DEFAULTSORT:Han韓}}
[[Category:天啓四年甲子科應天鄉試舉人|Category:天啓四年甲子科應天鄉試舉人]]
[[Category:韓姓|Z]]
[[Category:武進人|Category:武進人]]
[[Category:明朝湘潭县知县|Category:明朝湘潭县知县]]


{{明朝人物小作品}}