'''韓原善''' （{{bd|?||1628年|}}），字'''继之'''，别號'''鵬南'''，[[直隸|直隸]][[广平府|广平府]][[盧龍縣|東勝左衛]]軍籍[[山西|山西]][[趙城縣|趙城縣]]人。明朝政治人物。父[[韓應箕|韓應箕]]，字希皋，御史[[韓應庚|韓應庚]]次弟也<ref>康熙十九年《卢龙县志·韩原善传》记载：“韩原善，字继之，别号鹏南。父应箕，字希皋，御史之次弟也。负文武才，兼精骑射，倜傥尚谊，有古剑客风，尝出两婴孺于剧盗手。凡疎族贫，交待以举火者恒数十人，有负债，贫者焚券不复索。构宗祠，修世墓，缮义塾，动费不赀，无几微吝色。以明经入对大廷，念陪次暮年直推逊之。后膺贡，竟不仕。原善生而颖悟，沉酣经史，旁及青鸟、黄石、《奇门遁甲》诸书，靡不研究，慨然有澄清天下之志。登万历丁未（三十五年，1607年）进士，授青浦知县。吴淞久塞，震泽、淀湖之水合流东下，民苦昏垫，为请赈请蠲请平粜请设粥糜，不遗余力，而躬行给散，卒事无哗者。它如裁公正，均荒绝，开津贴，苏塘夫，清漕兑，无不恳恻周至，邑人尸祝之。调繁⑴长洲，为吴郡首邑，赋役甲天下，又当水陆之冲，治之独游刃有余。县田一百二十三万三千亩，自创立官甲，政在乡绅，诡计花分，民户坐困。巡抚徐公请均之，原善身任劳怨，按亩科差，增役田三万一千四百七十顷。精于造士，是岁中乡闱者十人。五年，考最，以廉治窝访，触要人忌，仅迁户部郎。在县时，父尝斥产贻之佐廉。及转户曹，父益喜，为能不瘠民以媚当道也。旋丁外艰，服阕，补兵部。东事方棘，以不次推开元[原]兵备，拜命，疏陈：‘元气当调，人心当固，军属当优，疮痍当抚，款○当联，城障当缮，钱谷当核，侦探当明。’又言召募有‘六难’、有‘四易’。疏入，上遂俞发帑金七万四千抵关门，五十日募官兵一千六百余名，马六百五十余骑。甫出关，而开元[原]报陷，乃兼程趋至广宁。先是全辽军需仰给海运，莱、津岁运二十万卸三犋牛地，距辽六百余里，水陆烦费。原善冒雪行至海上，经画以登莱、海盖两道，累年会议不决者，定泊盖套，岁节费数千金，不匝月而完粮二十二万。其它论守御事宜，率格不行。丁母艰归，累荐不起，卒。原善生平孝友，性豪爽，有远略，周人之急，有如其身。所著诗文八卷，奏疏二卷，尺牍四卷，《六壬指掌》二卷。仲兄原性，廪生，有学行，性喜奖拔后进，千里之内负笈从游者甚众。庚午守榛子镇，遇变不屈死。长兄原道、弟原德，并以文学称，早世[逝]。子广业、弘业，见《科贡》、《艺文》。”</ref>。

万历三十四年丙午科乡试举人，三十五年（1607年）丁未成进士，历任青浦<ref>乾隆五十三年《青浦县志》记载：“韩原善，字继之，号鹏南，直隶卢龙人。万历三十五年进士，三十六年莅青浦。持躬庄慎，盛暑退食必衣冠。邑以水为患，是岁潦益剧，原善斋宿露祷，徒步风雨泥淖中，旋请赈、请蠲、请平粜、请设糜粥，且曰：‘救荒如救兵，非特用威难，用恩亦难也。’其散粟也，亲入乡，令民坐田塍间，随舟散给之。民入城，令列坐城上，随人唱给之。设粥入局，躬亲爨汲，尝旨否，撤局之日，复散钱以助耕者，饥民皆蒙实惠。又除博徒及讼师，擒无赖恶少年，立毙之，曰：‘除盗之本在是也。’漕卒横者请于上官，械常平仓前，漕减耗过半。”</ref>、长洲县令<ref>乾隆十八年《长洲县志》记载：“韩原善，字继之，卢龙人。万历丁未进士，除青浦令，万历三十八年以才调繁长洲。持躬庄慎，盛暑退食，必衣冠以处。文牒必手自裁决，听讼执法不摇，虽津要不能干，然与士民相见，则春风穆如，几不知为长吏也。初，役法繁苛，率诡寄花分，役贫而漏富，力请均役，民累以苏。”</ref>，以治绩最，行取户部主事。丁父忧归，服闋，补兵部主事，四十七年四月，升辽东开原道佥事，辽东经略[[熊廷弼|熊廷弼]]以开原、铁岭失陷，令韩原善驻扎[[沈阳|沈阳]]<ref>《明神宗实录》：万历四十七年四月乙卯，降新任开原道副使[[薛国用|薛国用]]二级，其缺即以兵部主事韩原善升补。丙戌，经略辽东熊廷弼以开（原）铁（岭）失陷，令开原道佥事韩原善驻劄沈阳，以便责成。得旨：韓原善即赴沈阳，督同诸将共图战守。</ref>，原善不敢行，天启二年正月，坐是被劾，令致仕归<ref>《明憙宗实录》：天启二年正月，南京吏科给事中[[姜习孔|姜习孔]]等十三道御史郭一鹗等以大计纠劾原任山东济南道右布政使吴愈、云南按察司副使赵性粹、四川按察司副使徐久德、袁汝萃、原任贵州布政使司右参政朱化孚、河南布政使司右参议吴晖、原任陕西潼关兵备道副使孙大壮、原任江西按察司副使盛万年、原任广东岭南道副使洪纤若、山东督粮道右参议李万化、原任河南右参政周泰峙、贵州辰沅道副使武图功、江西岭北道按察司佥事梅国楼、'''原任辽东开原道佥事韩原善'''、两淮运使孙毓英、长芦运使张云翼、福建运使谭炜及凤阳府知府李枝秀、云南大理府知府薛承教、原任归德府知府高锵、原任柳州府知府梅绵祚、原任马湖府知府赵乾清、福建兴化府知府张南翀、庆阳府知府阮自华、松江府知府陶鸿儒、夔州府知府宋名世、原任汉阳府知府张纶音、河南南阳府知府颜容暄、原任南昌府知府徐逢聘、温州府知府李闻诗等，疏下部院。吏部会都察院考察天下诸司官员，吴愈、盛万年、赵性粹、徐久德、韩原善、谭炜及山西参政王建屏、贵州副使赵乾清、山东副使张铨、徐应元、湖广副使张纶音、'''山东佥事韩原善'''俱不谨；张云翼及两淮盐法道按察使袁世振、四川副使徐逢聘俱贪；朱化孚、周泰峙、武图功、吴晖、孙毓英及江西按察使沈朝烨、贵州参政熊鸣岐、湖广副使谢渭、黄景星、山西参议徐如翰、山东运使欧阳灿俱浮躁；李万化、洪纤若、孙大壮及山西右布政使金应凤、福建按察使朱彩、陕西按察使张崇礼、浙江参政王世德、山西参政梁应泽、贵州参政门逵、四川副使绳愆、云南副使杨绍中、广西副使黄元勋、陕西参议张士俊俱不及；袁汝萃、梅国楼俱老疾；并府州县杂职等员分别考察，奉旨褫职、闲住、致仕、降调各有差。</ref>。崇祯元年卒。

《永平府志》：宋氏，佥宪韩原善继妻，封孺人，赋性贞静，年三十而寡，力持家政，遇前子广业<ref>光绪十六年《上虞县志》记载：“韩广业，字子有，一字桃平。先世卢龙人。随父鹏南宦游。父殁，尽挟其小琅环书屋所储数万卷渡江而南，奇陈元暎诗文，渡曹娥江访之，遇于逆旅，偕之虞，家焉。子玉俭，字丰谷，克承家学，尤工诗，授徒讲学，以诗名当时。孙云，字汉倬，登康熙丁酉（五十六年，1717年）乡荐，工词翰，著作甚伙。”</ref>慈爱，竭力以佐，膏火卒成名士。次弘业己出也。甫数岁夫亡，教之独严，后为县令。

==引用==
{{reflist}}

==參考文獻==
*《盧龍縣志》
*《永平府志》
*[[陳仁錫|陳仁錫]]《永平鵬南韓大夫墓表》

{{start box}}
{{s-off}}
{{s-before|[[祁承㸁|祁承㸁]]}}
{{s-title|明朝長洲縣知縣|萬曆年間}}
{{s-after|[[胡士容|胡士容]]}}
{{end box}}

{{萬曆三十五年丁未科殿試金榜}}

[[Category:韓姓|Y]]
[[Category:卢龙人|Category:卢龙人]]
[[Category:明朝青浦县知县|Category:明朝青浦县知县]]
[[Category:明朝长洲县知县|Category:明朝长洲县知县]]
[[Category:明朝山東按察司僉事|Category:明朝山東按察司僉事]]
[[Category:軍籍進士|Category:軍籍進士]]
[[Category:萬曆三十四年丙午科舉人|Category:萬曆三十四年丙午科舉人]]
[[Category:明朝戶部主事|Category:明朝戶部主事]]
[[Category:明朝兵部主事|Category:明朝兵部主事]]