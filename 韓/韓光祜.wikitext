'''韓光祜'''，號'''嵾嶺'''，[[湖廣|湖廣]][[襄阳府|襄阳府]][[光化县|光化县]]人。明朝政治人物。

== 生平 ==
[[萬曆|萬曆]]十九年（1591年）辛卯科舉人，二十六年（1598年）戊戌科進士，擢户科给事中，劾内监陈永寿采木滥估，工部裁数尚浮，为永寿颐指<ref>万历三十七年九月，户科给事中韩光祜言内监陈永寿所派三殿木植大工钱粮至九百三十馀万，比嘉靖间三门午楼之费尚增一培，乞明诏天下蠲湖广川贵三省木价之半。不报。给事中韩光祜之劾奏陈永寿也，谓永寿采木滥估，工部裁数尚浮，为永寿颐指。工部侍郎[[刘元霖|刘元霖]]言以前人旧派而力主裁削，已十分之三。既均协济，又减运额。所为求舒西南之民者，亦无不惟是民穷财尽。该监滥估，虽经覆减，尚见其多。乞敕本部再议裁省请旨。</ref>。三十八年，奉命册封襄府兰阳王妃<ref>万历三十八年四月戊戌，户科给事中韩光祜为正使，行人李若圭为副使，捧册封襄府兰阳王翊镐所选生员周元鼎长女周氏为妃。</ref>。四十年典試江西<ref>万历四十年七月庚申，简讨周如盘、给事中韩光祜往江西，各主考乡试。</ref>。四十三年以右给事中掌吏科署印<ref>万历四十三年八月，工科右给事中[[徐绍吉|徐绍吉]]言臣科自都给事中升任，印无所属。曩因 圣母隧道、 皇太子妃坟工典礼隆重，不容迟延，径以白头抄发，事出权宜，原非政体。近见吏科疏请署印，蒙旨即委该科右给事中韩光祜署掌。独臣科请同而允异，不知司空一切营建，动费国家金钱，内庭催讨年例，掌故又难综核目。今箭楼门殿咫尺兴工，此中一应章奏参酌题覆，良非细故，何可长以抄白从事。望 皇上查照吏科事体，一并批允署掌，庶音有所禀承，弊端得以防范，不直臣科之幸，抑亦政体之幸也。不报。</ref>。四十五年以党争免官<ref>万历四十五年正月甲戌，户科给事中官应震请释累臣刘光复，召还刘文炳、郭尚宾、翟凤翀，起用凌汉翀，允推韩光祜补用考选，起复李若圭、张孔教等，且称首揆之言宜从，次揆之去宜决。不报。</ref>。天启元年（1621年），起升通政使司右参议<ref>天启元年三月，起大理寺右寺丞余懋衡、太常寺少卿朱光祚俱仍故官，升原任吏科右给事中韩光祜为通政使司右参议，原任吏部文选司主事姜仲轼为尚宝司司丞。</ref>，尋升太常寺少卿<ref>天启元年十一月，升通政司参议韩光祜太常寺少卿，尚宝司少卿吴礼嘉太仆寺少卿。</ref>。二年改大理寺右少卿<ref>天启二年九月，升大理寺左少卿饶位为光禄寺卿，太仆寺少卿韩光祜、大理寺左寺丞毛堪俱大理寺右少卿。</ref>，旋以右佥都御史巡撫江西<ref>天启二年十二月，升陕西巡抚右佥都御史吕兆熊为户部右侍郎兼都察院右佥都御史总督漕运海防，巡抚凤阳等处地方太仆寺少卿熊明遇为都察院右佥都御史提督操江，太仆寺少卿周起元为都察院右佥都御史巡抚应天，大理寺右少卿韩光祜为都察院右佥都御史巡抚江西。</ref>。五年加户部右侍郎<ref>天启五年正月，升江西巡抚韩光祜为户部添注右侍郎。</ref>，五月以萬曆四十四年丙辰分考会闱，误取举人[[沈同和|沈同和]]，为御史[[张讷|张讷]]所劾，引疾乞休<ref>天启五年五月，巡抚江西右副都御史韩光佑致仕。光佑以丙辰分考会闱，误取举人沈同和，为御史张讷所糾，引疾乞休。许之。</ref>，尋卒。崇禎七年南户部[[吕维祺|吕维祺]]疏稱赤心热肠，嫉邪被陷，請賜恤，從之<ref>《襄阳府志》</ref>。

==參考文獻==
{{reflist}}

{{萬曆二十六年戊戌科殿試金榜}}

{{Authority control}}

{{DEFAULTSORT:Han韓}}
[[Category:韓姓|G]]
[[Category:老河口人|Category:老河口人]]
[[Category:萬曆十九年辛卯科舉人|Category:萬曆十九年辛卯科舉人]]
[[Category:明朝户科给事中|Category:明朝户科给事中]]
[[Category:明朝吏科给事中|Category:明朝吏科给事中]]
[[Category:明朝通政使司參議|Category:明朝通政使司參議]]
[[Category:明朝太常寺少卿|Category:明朝太常寺少卿]]
[[Category:明朝大理寺少卿|Category:明朝大理寺少卿]]
[[Category:明朝江西巡撫|Category:明朝江西巡撫]]
[[Category:明朝户部右侍郎|Category:明朝户部右侍郎]]