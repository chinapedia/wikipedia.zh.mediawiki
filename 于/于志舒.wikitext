{{noteTA
|1=zh-hans:于; zh-hant:于;
|2=于
}}
'''于志舒'''（{{bd|？||？||}}），字'''醇甫'''，號'''明醇'''，[[南直隶|南直隶]][[扬州府|扬州府]][[泰兴县|泰兴县]]民籍。明朝政治人物。

==生平==
冲龄博敏，精举子业，居恒与生徒子侄阐授经书，讲至色难无达诸篇，感念先人竟至泣下，登仕后，母年九十，孝事弗渝。[[萬曆|萬曆]]四十六年（1618年）戊午科应天府鄉試舉人，[[天啓|天啓]]二年（1622年）壬戌科進士。通政司观政，四年授户部云南司主事，管理太仓<ref>《天啓壬戌科序齿录》：于志舒，直隶扬州府泰兴县民籍，附学生，字醇甫，號明醇，治诗经，行一，丙戌年二月二十九日生。戊午乡试一百二十七名，会试四十六名，廷试二甲六十三名。通政司观政，甲子授户部云南司主事，管理太仓。曾祖忞，乡宾；祖谣，荣府典膳；父録，赠户部云南司主事；母朱氏，封太安人。慈侍下，兄志尹，儒士；弟志宣，儒士；翰飞，庠生，原名志雍；志端，监生；志充，儒士。娶何氏，封安人。子之寅，庠生；之宽。</ref>。管太仓二年，余积羡米盈万计，又管太仓银库，解官随到收放，革从前陋规，绝无滞难，升铨部，天启六年丙寅以不附权珰削籍还乡<ref>《大明熹宗悊皇帝实录卷之七十九》：天启六年十二月，削礼部尚书[[李思诚|李思诚]]、吏部主事于志舒籍为民，追夺诰命。先是吏部缺江北司官，推户部管太仓主事于志舒，已得旨点用。既而东厂太监魏忠贤缉获[[王家栋|王家栋]]，供称为志舒行贿思诚，营升吏部。思诚疏辩言：该司之缺原系文选司，发单科道同乡议用于志舒，其管太仓在辇毂之下，居官贤与否不能欺也。臣叨同乡一日之长，与众公议，非一人所得私也。王家栋无忌奸徒，臣曾参论革书，开罪不少。志舒系臣同乡，若果臣有不肖之心，何必用被参讐人，而为昏夜之事。其理甚明，难逃圣鉴。于志舒亦具疏自明。上俱不听，以厂臣勋绩茂著，劳怨不辞，著荫弟侄一令与做锦衣卫指挥同知，仍赏银币。</ref><ref>《明史纪事本末》卷七十一；（熹宗天启）七年春正月，削礼部尚书李思诚、吏部主事于志舒、怀来兵备[[丘志充|丘志充]]籍。命锦衣卫逮志充，同上林监署丞王家栋下狱。家栋以太医院医士授署丞，出入[[崔呈秀|崔呈秀]]门。时户部主事于志舒托家栋通贿呈秀，得除吏部。而怀来兵备丘志充亦与栋有交，嘱栋营求呈秀谋升太仆寺卿。栋暮夜携赂呈秀，适遇厂中旗尉获之。栋窘甚，往呈秀家叩门求解。时呈秀与礼部尚书李思诚接壤而居，遂诬以此所以赂思诚者。忠贤书发其事，而思诚实不知也，因削籍。</ref>，军民感惠者遮送数十里。归里后，留心理学，厚族敦友，一如素履，尤能博济，多活饥民。生平伉爽无靡节。所著有《绕指集》诸卷<ref>嘉庆《重修泰兴县志》</ref>。

==参考文献==
{{reflist}}

{{天啓二年壬戌科殿試金榜}}

{{Authority control}}

{{DEFAULTSORT:}}
[[Category:于姓|Z]]
[[Category:泰兴人|Category:泰兴人]]
[[Category:萬曆四十六年戊午科應天鄉試舉人|Category:萬曆四十六年戊午科應天鄉試舉人]]
[[Category:明朝户部主事|Category:明朝户部主事]]
[[Category:明朝吏部主事|Category:明朝吏部主事]]
[[Category:明朝通政司观政|Category:明朝通政司观政]]