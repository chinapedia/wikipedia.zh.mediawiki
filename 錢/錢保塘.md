{{明清人物信息框
| 姓名 = 錢保塘
| 原名 = 
| 圖片名稱=  
| 圖片大小 = 220px
| 圖片說明 =  
| 最高職務 = [[四川|四川]][[什邡縣|什邡縣]][[知縣|知縣]]
| 國家 = 大清
| 爵位 =
| 籍貫 = [[浙江|浙江]][[杭州府|杭州府]][[海寧州_(天曆)|海寧州]]
| 族裔 =  
| 旗籍 =  
| 字號 =  
| 諡號 = 
| 出生日期 = 道光癸巳正月十一日（1833年3月2日）
| 出生地點 =
| 逝世日期 = 光緒丁酉正月十八日（1897年2月19日）
| 逝世地點 = 什邡縣
| 墓葬 = 豐墅廟西南首之原，壬山丙向
| 配偶 =  
| 親屬 = 曹氏、葛氏
| 出身 = 
* 咸豐九年己未恩科舉人
| 經歷 = 
| 著作 =  
* 《涪州石漁文字所見錄》
* 《涪州石漁題名記》
* 《錢氏考古錄》
* 《物理論》
}}
'''錢保塘'''{{BD|1833年|3月2日|1897年|2月19日|}}，字鐵江，一字蘭陂。[[浙江|浙江]][[杭州府|杭州府]][[海寧州_(天曆)|海寧州]]人，咸豐九年己未恩科舉人，籖分四川，尊經書院主講教習。光緒五年任[[四川|四川]][[清溪縣_(雍正)|清溪縣]]知縣，光緒八年任[[定遠縣|定遠縣]]知縣、十四年補[[大足縣|大足縣]]知縣、十九年補[[什邡縣|什邡縣]]知縣<ref>『保塘字鐵江。咸豐九年舉人。困於禮部試者十餘年，遂留京授徒，且教且學。益究心於形聲、訓詁、輿地之學。同治末，以知縣分發四川，初參大府幕。屬以文字之役，與繆荃孫共事稍久，以學問相切劇。其後歷宰劇邑，由定遠而大足，而什邡，所至有循聲。然以吏事分其日力，故所學稍荒。保塘為學，上紹其族曾祖馥之遺緒，兼承其外舅曹金籀之教，於文字、聲韻，金石、校勘，皆涉其藩。觀是集所載群書序跋之文，知其瞭然於治學門徑，通知考證方法。雖所造未深，不逮前人之精，然亦具體而微矣。是集乃其子國鑠在上海所校刻，卷首有繆荃孫序。稱保塘在蜀三十年，五次分校，傳經弟子，不乏英儁云云。然保塘於經學無成書，今惟是集卷十二載有《成都尊經書院策問》諸題，略可考見其根柢耳。』。《清人文集別錄》</ref>，乙亥、丙子、己卯、癸巳四川鄉試同考官<ref>『錢保塘墓志銘。吾州朝議錢公，於光緒丁酉正月十八日卒於什邡縣任。越三年，庚子冬，其孤國銜等奉窆於豐墅廟西南首之原，壬山丙向，並為母曹恭人營壽藏。禮也。先其持狀來乞銘。按：公諱保塘，字鐵江，一字蘭陂。厥先有世茂者，明中葉由臨安遷海寧至路仲里，遂占籍焉。十傳至庠生焯，贈如公官，公之考也。妣王，繼妣姚，生妣徐。姚、徐俱以貞節旌立坊表，並贈恭人，兄弟四，公行居三。幼聰穎，十三應童子試，為州牧柳雅堂彬所賞。戊申，仁和曹葛民籀佐州牧朱之緒，曾閱卷識公於稠人中，而以女妻焉。明年往從讀書，詣日益進。又明年，以第一人隸學籍，食餼。己未舉於鄉。五上春官，屢薦不售。留京七載，與[[王懿榮|王祭酒懿榮]]、[[趙之謙|趙大令之謙]]、[[朱逌然|朱宮詹逌然]]、[[姚覲元|姚方伯覲元]]，以文字相切磋，聲滿輦下。先是戊辰以教習得知縣，甲戌冬簽分四川大吏，如吳勤惠、丁文誠皆重公名，不以僚屬相待。時方創立尊經書院，聘主講習，文教為之一振。己卯署清溪。壬午署定遠。戊子補大足，縣之龍水鎮民教不和。庚寅夏，其教堂柱忽被雷折，群乘間火之，有雷建侯者，夷指為首，公不欲故入人罪，特雪其誣。癸巳補什邡，縣多盜，公捕治三年，奸宄斂跡，以擒獲漢州羅江鄰境巨猾，奏給內獎，叉以勸辦順直賑捐，晉知府銜 乙未，省中教案起，境內洋房同時被毀，夷人多方要挾，公務持大體，心力交瘁。四宰劇邑，所至循聲卓著，凡有詞訟，立予聽斷。嘗刊布《農桑衣食撮要》一書，教民耕種。歷充乙亥、丙子、己卯、癸巳鄉試同考官，尤留意經策，故所得多知名士，若[[喬樹榻|喬樹榻]]、[[廖平|廖平]]其最著也、公政暇，惟以撰述自娛遺著已刻者十二種，未刻者十一種。公生於道光癸巳正月十一日，春秋六十五，配曹，有壼得，今壽七十二歲、側室葛。子五：國錸，郡庠生，嗣伯兄後；國銜，附貢生，花翎四品銜，直隸州用江蘇知縣；國鑄，早殤，茲侍葬於旁，皆配出。國鍵、國鈕皆側出：女二，長適錢塘諸生徐琳；次未字。孫七人銘曰：通儒循吏，學仕兩優；文翁化蜀兮，堪與侔；我銘其石藏諸幽；繩繩子孫綿千秋。敕授儒林郎、太常侍博士銜、候選訓導、同邑後學朱昌燕撰文』，朱昌燕，《衎廬遺稿》</ref>。學問淵博，著述等身。
==註釋==
{{reflist}}
{{清朝人物小作品}}
[[Category:清朝四川清溪縣知縣|Category:清朝四川清溪縣知縣]]
[[Category:清朝四川定遠縣知縣|Category:清朝四川定遠縣知縣]]
[[Category:清朝大足縣知縣|Category:清朝大足縣知縣]]
[[Category:清朝什邡縣知縣|Category:清朝什邡縣知縣]]
[[Category:咸豐九年己未恩科舉人|Category:咸豐九年己未恩科舉人]]
[[Category:海寧人|Category:海寧人]]