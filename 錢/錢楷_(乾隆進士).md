'''錢楷'''（{{bd|1760年||1812年||Qian}}），字裴山，浙江[[嘉興|嘉興]]人，[[清朝|清朝]]政治人物。乾隆進士。

==生平==
乾隆五十四年（1789年）己酉科進士，選翰林院[[庶吉士|庶吉士]]。散館改戶部主事，充[[軍機章京|軍機章京]]。嘉慶三年（1798年），典[[四川|四川]][[鄉試|鄉試]]，督[[廣西|廣西]][[學政|學政]]，回京，仍直[[軍機處|軍機處]]。遷[[禮部|禮部]][[郎中|郎中]]，調[[刑部|刑部]]，甚得眷遇。嘉慶十一年（1806年），以四五品京堂用，歷[[太常寺|太常寺]]少卿、[[光祿寺卿|光祿寺卿]]。升授河南布政使，護理巡撫。嘉庆十四年十二月初六，升任[[廣西巡撫|廣西巡撫]]。嘉庆十五年十一月十三（1810年12月9日），调任[[湖北巡抚|湖北巡抚]]<ref>{{cite news|author=广西地方志|title=《广西通志 政府志 第一篇 晚清广西省政府及农民政权 第一章 政府机构》|url=http://www.gxdqw.com/bin/mse.exe?seachword=&K=a&A=15&rec=4&run=13|accessdate=2013-01-18|newspaper=广西地方志}}{{dead link|date=2018年1月 |bot=InternetArchiveBot |fix-attempted=yes }}</ref>。嘉慶十六年（1811年），上疏嚴格查禁[[鴉片|鴉片]]。護理河南巡撫。授戶部侍郎，兼管錢法堂事，調補工部侍郎，不久授安徽巡撫。因事降級留任。次年卒。《清史稿》有傳。<ref>《清史稿·列傳316卷》11363-11365：錢楷，字裴山，浙江嘉興人。乾隆五十四年進士，選翰林院庶吉士，散館改戶部主事，充軍機章京。嘉慶三年，典四川鄉試，督廣西學政，回京，仍直軍機。遷禮部郎中，調刑部，甚被眷遇。截取京察當外用，予升銜留任。十一年，詔嘉楷久直勤勉，以四五品京堂用。歷太常寺少卿、光祿寺卿。十二年，京師旱，疏請循漢書求雨閉陽縱陰之說，停止正陽門外石路工程，詔「修省在實政，無事傅會五行」，罷其奏。迭命往河南、山西鞫獄，次第奏結，無枉縱。授河南布政使，十四年，護理巡撫，暫署河東河道總督。擢授廣西巡撫，尋調湖北。<br>十六年，疏言：「外洋鴉片煙入中國，奸商巧為夾帶。凡粵東西兩省匪類糾結，多由於此，以致盜風益熾。請飭閩、粵各關監督並近海督撫，嚴督關員盤檢，按律加等究辦。內地貨賣一經發覺，窮究買自何人，來從何處，不得含糊搪塞，將失察偷漏監督委員及地方官一體參處，務使來蹤盡絕，流弊自除，乃清理匪源之一端也。」詔下沿海督撫認真察辦。授戶部侍郎，兼管錢法堂事。奏陳湖北地方事宜應酌劑者四端：請附近荊州糧米供支滿營兵食，餘俱改歸北漕；沿江契買洲地，准其耕種納糧，無契者作為官地，召佃承種；新設提督，移駐襄陽府城；楚北均食淮鹽，襄陽、宜昌等府籌議減價。下所司會議，惟沿江洲地一事照行，餘以窒礙置之。<br>復出署河南巡撫。匪徒王胯子句結南陽飢民滋事，成大獄。楷至任，疏言：「前任巡撫恩長於南陽匪徒一案，前後具奏情節與原報不符，辦理過當。府、州、縣等緝犯並未廢弛，平日聲名尚好，現擬絞監候之二十餘犯，明年秋審，均應情實，不敢知而不言。」詔以「句決與否，臨時自有權衡，非臣下所可豫定。地方官咎有應得，豈能開復？」斥楷敷陳未當，近於喜事。調補工部侍郎。尋授安徽巡撫。以歙縣監生張良璧採生斃命，命楷親訊，讞擬未依凌遲律，失於輕比，部議降一級調用，改降二級留任。十七年，卒。詔以「楷直樞曹久，有勞，自簡封圻，治理安靜。母程年逾七旬，嗣子尚幼，深憫之，特賜卹。」</ref>

==参考==
{{reflist}}
{{-}}
{{start box}}
{{s-off}}
{{succession box|[[許兆椿|許兆椿]]|[[成林|成林]]|[[清朝|清朝]][[廣西巡撫|廣西巡撫]]|嘉庆十四年十二月初六 - 嘉庆十五年十一月十三<br /><small>1810年1月10日 - 1810年12月9日</small>}}
{{end box}}
{{乾隆五十四年己酉科殿試金榜}}
{{DEFAULTSORT:Qian錢}}
[[Category:清朝傳臚|Category:清朝傳臚]]
[[Category:清朝庶吉士|Category:清朝庶吉士]]
[[Category:清朝戶部主事|Category:清朝戶部主事]]
[[Category:軍機章京|Category:軍機章京]]
[[Category:清朝禮部郎中|Category:清朝禮部郎中]]
[[Category:清朝刑部郎中|Category:清朝刑部郎中]]
[[Category:清朝鄉試正考官|Category:清朝鄉試正考官]]
[[Category:清朝廣西學政|Category:清朝廣西學政]]
[[Category:清朝廣西巡撫|Category:清朝廣西巡撫]]
[[Category:清朝湖北巡撫|Category:清朝湖北巡撫]]
[[Category:清朝工部侍郎|Category:清朝工部侍郎]]
[[Category:清朝戶部侍郎|Category:清朝戶部侍郎]]
[[Category:清朝安徽巡撫|Category:清朝安徽巡撫]]
[[Category:嘉兴人|Category:嘉兴人]]
[[Category:钱姓|Kai]]