'''錢啓忠'''，字'''沃心'''，浙江[[寧波府|寧波府]][[鄞縣|鄞縣]]人，[[明朝|明朝]]政治人物。同[[进士|进士]]出身。

== 生平 ==
啓忠幼有書癖，天啓初舉于鄉，遂執經[[邹元标|邹元标]]之門。登崇禎元年（1628年）戊辰科進士，与同年[[劉之綸|劉之綸]]、[[金聲|金聲]]、[[黄端伯|黄端伯]]、[[金鉉|金鉉]]、[[朱天麟|朱天麟]]、[[吴甘来|吴甘来]]、[[王章|王章]]、[[汪伟|汪伟]]、[[管紹寧|管紹寧]]、[[周鳳翔|周鳳翔]]輩結社論學，毅然以名教自持。觀政兵部，時[[崔呈秀|崔呈秀]]、[[魏忠贤|魏忠贤]]亂政後，所在書院盡拆毁，抗疏請復，又疏陳時事八條，皆切中利病。于是[[劉宗周|劉宗周]]、[[李邦華|李邦華]]、[[賀逢聖|賀逢聖]]、[[倪元璐|倪元璐]]深相引重，尋除[[南康府|南康府]]推官，平反之暇，修[[白鹿書院|白鹿書院]]，朔望集諸生發明聖學。補理[[撫州|撫州]]，修葺崇文書院，復集生徒講學。升刑部主事，上清狱囚疏，修治新监，相埋故犯四说帖，著为定例。江夏[[郭昭封|郭昭封]]以草廠事論死，啓忠念其为[[郭正域|郭正域]]之子，力争减戍。[[陈子壮|陈子壮]]、[[湯開遠|湯開遠]]建言下狱，上疏乞宥。丁憂服闋，轉禮部员外郎，途经山東，流殍載道，疏請留漕粮十萬石赈之，全活無算。十四年督學山東，妻戎氏率家人三十余口，至李家庄，猝遇流寇剽掠成羣，戎氏諭之放，兵羅拜，則皆昔日所活之饥民也。時詔各省學臣直陳起廢，啓忠疏舉[[高弘图|高弘图]]、[[華允誠|華允誠]]、[[金聲|金聲]]、[[陳必謙|陳必謙]]、[[陳靖之|陳靖之]]，皆一時夙望。

== 家族 ==
父錢若選，諸生，以孝稱。

從子[[錢肅鏞|錢肅鏞]]、族子[[錢肅臨|錢肅臨]]皆克敦文行，世其學<ref>《鄞縣志》</ref>。

==参考资料==
* 《寧波府志》
* 《浙江通志》

{{崇禎元年戊辰科殿試金榜}}

{{Authority control}}

{{DEFAULTSORT:Qian錢}}
[[Category:鄞縣人|Category:鄞縣人]]
[[Category:錢姓|Category:錢姓]]
[[Category:明朝南康府推官|Category:明朝南康府推官]]
[[Category:明朝撫州府推官|Category:明朝撫州府推官]]
[[Category:明朝刑部主事|Category:明朝刑部主事]]
[[Category:明朝礼部员外郎|Category:明朝礼部员外郎]]
[[Category:明朝兵部觀政|Category:明朝兵部觀政]]