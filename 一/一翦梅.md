{{otheruses|一剪梅 (消歧义)}}
《'''一翦梅'''》，[[词牌|词牌]]名，得名於[[周邦彦|周邦彦]]詞之起句“一翦梅花萬樣嬌”。[[雙調|雙調]]，六十字。前后阕各六句、三平韻，一韻到底。另有變體數種。

==異名==
因[[韓淲|韓淲]]詞有「一朵梅花百和香」句，故又名《'''臘梅香'''》；因[[李清照|李清照]]詞有「紅藕香殘玉簟秋」句，故又名《'''玉簟秋'''》。

== 词牌格式 ==
{{平仄|平}}表示平聲，{{平仄|仄}}表示仄聲，{{平仄|[仄]}}表示本仄可平，{{平仄|[平]}}表示本平可仄，粗體表示韻腳。

===正體一===
[[雙調|雙調]]，六十字。前后阕各六句、三平韵，一韵到底。

{{平仄|
[仄]仄[平]平[仄]仄'''平'''。[平][仄][平][平]。[仄]仄平'''平'''。[平]平[平]仄仄平平。[平]仄平平。[仄]仄平'''平'''。

[仄]仄[平]平[仄]仄'''平'''。[仄][仄]平[平]。[仄]仄平'''平'''。[平]平[平]仄仄平平。[平]仄平平。[仄]仄平'''平'''}}

*例詞：[[周邦彥|周邦彥]]
一翦梅花萬樣嬌。斜插疏枝。略點梅梢。輕盈微笑舞低回。何事樽前。拍手相招。

夜漸寒深酒漸消。袖裏時聞。玉釧輕敲。城頭誰恁促殘更。銀漏何如。且慢明朝。

*例詞：[[李清照|李清照]]
红藕香残玉簟秋。轻解罗裳，独上兰舟。云中谁寄锦书来？雁字回时，月满西楼。

花自飘零水自流。一种相思，两处闲愁。此情无计可消除，才下眉头，却上心头。

===正體二===
[[雙調|雙調]]，六十字。前后阕各六句、四平韵，一韵到底。

{{平仄|
仄仄平平平仄'''平'''。平仄平平。仄仄平'''平'''。仄平平仄仄平'''平'''。平仄平平。仄仄平'''平'''。

仄仄平平平仄'''平'''。平仄平平。仄仄平'''平'''。仄平平仄仄平'''平'''。平仄平平。仄仄平'''平'''。}}

*例詞：[[吳文英|吳文英]]
遠目傷心樓上山。愁裏長眉。別後蛾鬟。暮雲低壓小欄杆。教問孤鴻。因甚先還。

瘦倚溪橋梅夜寒。雪欲消時。淚不禁彈。剪成釵勝待歸看。春在西窗。燈火更闌。

===變體一===
雙調六十字。前後闕各六句、五平韻。宋詞中僅見於[[盧炳|盧炳]]詞。

{{平仄|
平仄平平仄仄'''平'''。仄仄平平。仄仄平'''平'''。仄平仄仄仄平'''平'''。仄仄平'''平'''，仄仄平'''平'''。

仄仄平平仄仄'''平'''。仄平平仄。仄仄平'''平'''。平平仄仄仄平'''平'''。仄仄平'''平'''，仄仄平'''平'''。}}

*例詞：[[盧炳|盧炳]]
燈火樓臺萬斛蓮。千門喜笑。素月嬋娟。幾多急管與繁弦。巷陌喧闐。畢獻芳筵。

樂與民偕五馬賢。綺羅叢裏。一簇神仙。傳柑雅宴約明年。盡夕留連。滿帆金船。

===變體二===
雙調六十字。前後闕各六句、四平韻，包括兩疊韻。[[程垓|程垓]]、[[劉克莊|劉克莊]]、[[劉擬|劉擬]]、[[方嶽|方嶽]]、[[歐良|歐良]]、[[虞集|虞集]]等皆曾用此變體，而略有損益。

{{平仄|
仄仄平平仄仄'''平'''。平仄平'''平'''。仄仄平'''平'''（疊）。仄平平仄仄平'''平'''。平仄平'''平'''，仄仄平'''平'''（疊）。

平[仄][平][平]仄[仄]'''平'''。仄仄平'''平'''。仄仄平'''平'''（疊）。仄平平仄仄平'''平'''。平仄平'''平'''，平仄平'''平'''（疊）。}}

*例詞：[[張炎|張炎]]
剩蕊驚寒減豔痕。蜂也消魂。蝶也消魂。醉歸無月傍黃昏。知是花村。不是花村。

留得閒枝葉半存。好似桃根。可似桃根。小樓昨夜雨聲渾。春到三分。秋到三分。

===變體三===
双调六十字，前后段各六句，六平韵。

{{平仄|
[仄]仄[平]平[仄]仄'''平'''。[平][仄][平]'''平'''。[仄]仄平'''平'''。[平]平[平]仄仄平'''平'''。[平]仄平'''平'''。[仄]仄平'''平'''。

[仄]仄[平]平[仄]仄'''平'''。[仄][仄]平'''平'''。[仄]仄平'''平'''。[平]平[平]仄仄平'''平'''。[平]仄平'''平'''。[仄]仄平'''平'''}}

*例詞：[[蒋捷|蒋捷]]
一片春愁待酒浇。江上舟摇，楼上帘招。秋娘渡与泰娘桥，风又飘飘，雨又萧萧。

何日归家洗客袍？银字笙调，心字香烧。流光容易把人抛，红了樱桃，绿了芭蕉。

== 參考文獻 ==
*清·[[王奕清|王奕清]] 等.《欽定詞譜》. 中國書店. 2010年1月出版. ISBN 9787806637470.


{{詞牌}}
[[Category:词牌|Category:词牌]]