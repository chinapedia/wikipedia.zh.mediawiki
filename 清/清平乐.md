'''清平乐'''，[[词牌|词牌]]名。亦称《'''清平乐令'''》、《'''醉东风'''》。

[[双调|双调]]四十六字，前[[阕|阕]]四仄[[韵|韵]]，后阕三平韵，平仄换韵。

前闋四仄韻 / 後闋三平韻 - 平仄換韻。仄

==格律==

{{平仄|[仄][平][平]'''仄'''，[仄]仄平平'''仄'''。 [仄]仄[平]平平[平]'''仄'''，[平]仄[平]平[平]'''仄'''。

[仄]仄[仄]仄平'''平'''，[仄][平][平]仄[平]'''平'''。 [仄]仄[平]平[仄]仄，[平][平][平]仄平'''平'''。}}

此調以此詞為正體，若趙詞之前結句法小異，李詞之或押仄韻，皆變體也。但此調亦有填單遍者。宋施岳詞：「水遙花暝，隔岸炊煙冷。十里垂楊搖嫩影，宿酒和愁多醒」。又，元張肯詞：「孤村雖小，幾簇人家繞。菰葉纖纖波渺渺，摘得菰根多少」，即此前段也。注明不列。[[韦庄|韋莊]]詞，前段起句「何處遊女」，處字仄聲；第二句「金線飄千縷」，金字平聲；第三句「門外馬嘶郎欲別」，門字平聲，馬字仄聲；第四句「惆悵香閨暗老」，暗字仄聲，又「燕拂畫簾金額」，燕字、畫字俱仄聲；換頭句「盡日相望王孫」，相字平聲；第二句「塵滿衣上淚痕」，塵字平聲，滿字、淚字俱仄聲，又「含羞待月鞦韆」，待字仄聲；第四句「掃即郎去歸遲」，即字仄聲。譜內可平可仄據此，餘參趙詞。

== 例词 ==
{{Wikisource}}
*[[李煜|李煜]]
:别来春半，触目愁肠断。砌下落梅如雪乱，拂了一身还满。
:雁来音信无凭，路遥归梦难成。离恨恰如春草，更行更远还生。

*[[晏殊|晏殊]]
:金风细细，叶叶梧桐坠。绿酒初尝人易醉，一枕小窗浓睡。
:紫薇朱槿花残，斜阳却照阑干。双燕欲归时节，银屏昨夜微寒。

*[[李清照|李清照]]
:年年雪裏，常插梅花醉。挼盡梅花無好意，贏得滿衣清淚。
:今年海角天涯，蕭蕭兩鬢生華。看取晚來風勢，故應難看梅花。

*[[朱淑真|朱淑真]]
:惱煙撩露，留我須臾住。攜手藕花湖上路，一霎黃梅細雨。
:嬌癡不怕人猜，和衣睡倒人懷。最是分攜時候，歸來懶傍妝臺。

*[[辛弃疾|辛棄疾]]
:茅簷低小，溪上青青草。醉裡吴音相媚好，白发谁家翁媪？
:大儿锄豆溪东，中儿正织鸡笼。最喜小儿无赖，溪头卧剥莲蓬。

*[[毛泽东|毛泽东]]
:天高云淡，望断南飞雁。不到长城非好汉，屈指行程二万。
:六盘山上高峰，红旗漫卷西风。今日长缨在手，何时缚住苍龙？

{{詞牌}}
[[Category:词牌|Category:词牌]]