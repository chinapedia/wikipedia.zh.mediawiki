'''丁瑄'''，祖籍不詳，[[明朝|明朝]]官吏。

[[正统_(年号)|正統]]年間，擔任[[監察御史|監察御史]]。當初福建[[鄧茂七|鄧茂七]]叛亂，并接連攻下二十余座縣城，都指揮[[範真|範真]]、指揮[[彭璽|彭璽]]等先後被殺，東南騷亂。正統十三年，鄧茂七圍延平，明英宗命丁瑄招討，以都督[[劉聚|劉聚]]、僉都御史[[張楷|張楷]]率大軍後繼。丁瑄先令人往撫，鄧茂七拒絕投降，丁瑄於是率眾進攻。次年丁瑄再次誘鄧茂七進攻延平，并設兵分道進攻，指揮[[劉福|劉福]]斬殺鄧茂七，其餘人均招撫複業。隨後丁瑄與都指揮[[雍埜|雍埜]]擊敗餘黨。之後朝廷再次派[[陳懋|陳懋]]大軍清剿，丁瑄於是還朝。景泰年間，擔任廣東按察使副使，死於任上<ref>《[[明史|明史]]》（卷165）：“丁瑄，不知何許人。正統間為御史。初，福建多礦盜，命御史柳華捕之。華令村聚皆置望樓，編民為甲，擇其豪為長，得自置兵仗，督民巡僥。沙縣佃人鄧茂七素無賴，既為甲長，益以氣役屬鄉民。其俗佃人輸租外，例饋田主。茂七倡其黨令毋饋，而田主自往受粟。田主訴於縣，縣逮茂七，不赴。下巡檢追攝，茂七殺弓兵數人。上官聞，遣軍三百捕之。被殺傷幾盡，巡檢及知縣並遇害。茂七遂大剽略，偽稱「鏟平王」，設官屬，黨數萬人，陷二十余縣。都指揮範真、指揮彭璽等先後被殺。時福建參政交阯人宋新，賄王振得遷左布政使，侵漁貪惡，民不能堪，益相率從亂。東南騷動。十三年四月，茂七圍延平。刷卷御史張海登城撫諭。賊訴乞貰死，免三年徭役，即解散為良民。海以聞。命瑄往招討，以都督劉聚、僉都御史張楷大軍繼其後。瑄既至，先令人賫敕往撫。茂七不肯降，瑄馳赴沙縣圖之。賊首林宗政等萬余人攻後坪，欲立寨。瑄令通判倪冕等率眾先據要害，而身與都指揮雍埜等邀其歸路，斬賊二百余級，獲其渠陳阿巖。明年二月，瑄誘賊復攻延平，督眾軍分道沖擊。賊大敗，遁走，指揮劉福追之，遂斬茂七，招脅從復業。未幾，復擒其黨林子得等。尤溪賊首鄭永祖率四千人攻延平。瑄偕埜等邀擊，擒之，斬首五百有奇，余黨潰散。楷之監大軍討賊也，至建寧頓不進，日置酒賦詩為樂。聞瑄破賊，則馳至延平攘其功。瑄被脅依違具奏。福不能平，訴之。詔責瑄具狀。楷等皆獲罪。瑄有功不問，功亦竟不錄。茂七雖死，其從子伯孫等復熾。朝廷更遣陳懋等以大軍討，瑄乃還朝。景泰初，出為廣東副使，卒。”</ref>。

==参考文献==
{{wikisource|明史/卷165}}
{{Reflist}}

{{明朝人物小作品}}

[[Category:明朝監察御史|Category:明朝監察御史]]
[[Category:明朝廣東按察司副使|Category:明朝廣東按察司副使]]