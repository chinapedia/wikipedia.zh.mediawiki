[[File:LingbaoTianzun.jpg|thumb]]
{{道教}}
'''靈寶天尊'''，全称「'''太上玄黃高聖元气所成灵宝天尊上清妙有上帝玉晨大道君'''」，[[上清派|上清派]]稱「'''太上玉晨玄皇大道君'''」，簡稱「'''上清大帝'''」、「'''太上道君'''」、「'''玉晨道君'''」。

[[道教|道教]]天神，[[三清|三清]]尊神之第二位。三清為「玉清」[[元始天尊|元始天尊]]、「上清」靈寶天尊、「太清」[[道德天尊|道德天尊]]。在[[道觀|道觀]]之「三清殿」中，其塑像居右位，大多手捧[[如意|如意]]，最早為道教[[上清派|上清派]]尊神。天尊的神誕之日是[[夏至|夏至]]，官府與道觀於是日祭祀，但民間大多認為是八月初一，俗稱「官祭夏、民祭秋」。一說八月初一，是天尊下降之日。

==經典中之記載==
梁[[陶弘景|陶弘景]]《[[真靈位業圖|洞玄靈寶真靈位業圖]]》，其第二中位編排為「太上玉晨玄皇大道君」，第四中位之二，編排「上皇太上無上大道君」。至《上清眾經諸真聖秘》仍分別列「玉晨太上大道君」和「太清大道君」。《[[雲笈七籤|雲笈七籤]]》則分別撰《太上道君紀》、《太上玉晨大道君紀》。《大洞經》則云：「上清高聖大道君者，一號玉晨君。」（《[[度人經|元始無量度人上品妙經]]四注》卷一）又「靈寶天尊即太上大道君也。」（《太上洞玄靈寶天尊說救苦妙經註解》）後來這三種稱呼均融合為三清的第二位尊神。

《大洞真經》云：「上清高聖太上大道君者，蓋玉晨之精氣，慶雲之紫煙，玉暉曜煥，金映流真，結化含秀，包凝立神，寄胎母氏，育形為人，母妊三千七百年，乃誕於西那天郁察山浮羅之岳，丹玄之阿矣！」（《一切道經音義妙門由起》）「太上大道君，以開皇元年，托胎於西方綠那玉國，寄孕於洪氏之胞，凝神瓊胎之腹，三千七百年降誕於其國，郁察山浮羅之岳，丹玄之阿側，名曰器度字上開元，及其長乃啟悟道真，期心高道，坐於枯桑之下精思百日，而元始天尊下降，授道君靈寶大乘之法十部妙經。元始乃與道君游履十方，宣怖法緣，既畢。然後以法委付道君，則賜道君太上之號，道君即廣宣經箓，傳乎萬世。」（《雲笈七籤》卷三）

「[[玉晨道君|玉晨道君]]者乃大道之化身也，言其有不可以隨迎，謂其無復存乎恍惚，所以不有而有，不無而無，視之無象，聽之無聲，於妙有妙元之間大道存焉，道君即審道之本，洞道之元，為道之炁，即師事[[元始天尊|元始天尊]]稱受弟子焉，猶是老君票而師之矣：居上清禹余天中，降金科寶第三洞仙經付經師羅翹真人，傳教於萬國焉!」（《洞淵集》卷一）「玉晨大道君為靈寶教主，乃元始天尊之弟子，太微天帝之師也，受靈寶上品度人之道。」（《太上洞玄靈寶無量度人上品經法》卷一）「靈寶乃道君之號，道君名經寶，以諸經皆由道君演說也。」（《元始無量度人上品妙經通義》卷二）。

==參考資料==
*[http://www.sanching.org.tw/ca-20100518-2.html 道教總廟三清宮—三清道祖聖紀]
*[http://www.divinehere.com/gods/0301023.html 玄奇世界—靈寶天尊]
*[http://www.buddhahood.info/index.php?do=god&id=36 佛乘宗—靈寶天尊]
[[Category:三清|Category:三清]]