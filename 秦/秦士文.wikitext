'''秦士文'''（{{bd|1569年||1628年|}}），字'''质之'''，號'''彬予'''，[[山東|山東]][[青州府|青州府]][[蒙陰縣|蒙陰縣]]人。

== 生平 ==
萬曆二十二年甲午科[[順天府|順天府]]鄉試舉人，三十二年（1604年）甲辰科進士<ref>《萬曆三十二年甲辰科进士履历便览》：秦士文，彬予，易三，乙亥二月初十日生。蒙阴县人，甲午顺天七十五名，会一百五十八，三甲一百二十五。刑部政，乙巳授宝坻知县，丁未调密云县，壬子補长治县，癸丑升礼部主事，己未升祠祭司员外，本年升主客司郎中，庚申升陕西右参政，癸亥丁忧。丙寅除山西按察使，加升右布政，升右佥都御史巡抚宣府，丁卯加從三品服俸，升兵部右侍郎，升左侍郎，戊辰加尚書，养病，卒。曾祖紀。祖弘……。父希夏，御医。</ref>，初任[[寶坻縣|寶坻縣]]令，再任[[密雲縣|密雲縣]]令，丁艱歸。四十年起復任山西[[長治縣|長治縣]]令。因政績卓著，萬曆四十一年（1613年），擢禮部祠祭司主事，歴员外、郎中，升陝西洮岷兵備副使、布政司參政、山西按察使<ref>天启三年三月，升山东右布政使[[程启南|程启南]]为本省左布政使，陕西布政使司右参政秦士文为山西按察使。</ref>。丁父喪，服闋，復除山西按察使，备兵怀来<ref>天启六年五月，复除山西按察使秦士文为山西按察使，备兵怀来。</ref>，尋升布政使、右佥都御史、巡抚宣府<ref>天启六年闰六月，升山西按察司按察使秦士文为布政使司右布政使，仍管怀来道。升巡抚保定右佥都御史[[郭尚友|郭尚友]]为户部右侍郎兼都察院右佥都御史总督漕运巡抚凤阳，山西布政使司右布政使秦士文为都察院右佥都御史巡抚宣府。</ref>，上疏請建[[魏忠贤|魏忠贤]][[生祠|生祠]]<ref>天启七年正月，宣大总督[[张朴|张朴]]、抚按秦士文、[[张素养|张素养]]各疏请建魏忠贤祠。得旨：览奏厂臣魏忠贤悦安 社稷，注意封疆。门限一重，既固金汤于山海；王基亿载，更尘锁钥于燕云。勋绩倍高，舆情胥洽，建祠致祝，朕心慰悦。如议行。</ref>。崇禎即位，擢兵部右侍郎<ref>天启七年九月癸酉，以秦士文仍为兵部添设右侍郎回部管事，[[杨所修|杨所修]]仍以右副都御史管南京通政司事。</ref>，移左侍郎<ref>天启七年十一月，起陞[[袁崇煥|袁崇煥]]為都察院右都御史管兵部添設右侍郎事，陞[[賈継春|賈継春]]為都察院左僉都御史恊理院事，秦士文為兵部左侍郎管右侍郎事，李若珪為刑部左侍郎，[[費兆元|費兆元]]為刑部右侍郎，[[張維樞|張維樞]]為工部右侍郎。</ref>，又署掌京營戎政<ref>天启七年十二月，命兵部侍郎秦士文署掌京營戎政。</ref>。崇禎元年（1628年），加兵部尚书<ref>崇禎元年正月，吏部題覆西部卜石兔欵貢，敘錄諸臣，总督張曉加太子太師，巡撫張翼明、李养冲各加兵部侍郎，秦士文加兵部尚書，仍各照舊管事。</ref>，尋以爲魏忠贤建祠事免官<ref>崇禎元年二月己未，禮科給事中[[阎可陛|阎可陛]]疏紏創建三祠者：李蕃，迎像行九拜，禮呼九千歲；創建兩祠者：李精白，三王之國，不行迎送而海州建祠，親詣上梁，聯語云：至聖至神中乾坤以立極，多福多壽同日月以常明。居然以忠賢為有道天子矣。朱童蒙延綏建祠，用琉璃瓦；劉詔薊州建祠，用冕旒金像；楊邦憲江西建祠，毀澹臺滅明之祠，諸如此輩，上得罪于名教，下得罪于生靈，處以不赦之條，當無同異者也。臣鄉陝西省城鄉宦生員無一請建祠者，豈非馮從吾節義廉恥之教所漸磨者深乎。至若德安知府李行志為楊漣賍事，設印信簿，作募緣文，不避時忌；應山知縣夏之彥捐俸資以助漣懸坐之賍，而保全其妻子；前真定撫臣宋師襄、馬逄皋、京通倉臣楊建烈皆以不媚忠賢而降處。今逆璫已伏誅，而忤璫之豸使所當賜還原職者也。聖明在上，邪正業已分明，而尚有譏訕鄒元標、馮從吾之李正中，非宇宙間一怪事乎。旨嘉其詞嚴義正，所論薦諸人分別議奏。戶部尚書[[郭允厚|郭允厚]]、兵部侍郎秦士文俱免。</ref>，同年五月病故。著有《撫宣奏議》9卷，詩、文各1卷。弟[[秦士楨|秦士楨]]，天启二年（1622年）壬戌科進士，官[[高邮州|高邮州]]知州<ref>《青州府志》</ref>。

{{start box}}
{{s-off}}
{{s-before|[[毛尚忠|毛尚忠]]<br>}}
{{s-title|明朝宝坻县知县|1605年-1607年}}
{{s-after|[[王淑忭|王淑忭]]<br>}}
{{end box}}

== 参考资料 ==
{{reflist}}

{{萬曆三十二年甲辰科殿試金榜}}

{{Authority control}}

{{DEFAULTSORT:Qin秦}}
[[Category:秦姓|S]]
[[Category:蒙陰人|Category:蒙陰人]]
[[Category:明朝宝坻县知县|Category:明朝宝坻县知县]]
[[Category:明朝密云县知县|Category:明朝密云县知县]]
[[Category:明朝长治县知县|Category:明朝长治县知县]]
[[Category:明朝礼部主事|Category:明朝礼部主事]]
[[Category:明朝礼部员外郎|Category:明朝礼部员外郎]]
[[Category:明朝礼部郎中|Category:明朝礼部郎中]]
[[Category:明朝陕西按察司副使|Category:明朝陕西按察司副使]]
[[Category:明朝陕西布政使司參政|Category:明朝陕西布政使司參政]]
[[Category:明朝山西按察使|Category:明朝山西按察使]]
[[Category:明朝山西布政使|Category:明朝山西布政使]]
[[Category:明朝宣府巡撫|Category:明朝宣府巡撫]]
[[Category:明朝兵部侍郎|Category:明朝兵部侍郎]]