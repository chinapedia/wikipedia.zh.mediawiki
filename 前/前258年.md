{{yearTOC|-258|[[周赧王|周赧王]]五十七年 [[魯頃公|魯頃公]]二十二年 [[齊王建|齊王建]]七年 [[趙孝成王|趙孝成王]]八年 [[魏安僖王|魏安僖王]]十九年 [[韓桓惠王|韓桓惠王]]十五年 [[秦昭襄王|秦昭襄王]]四十九年 [[楚考烈王|楚考烈王]]五年 [[衛懷君|衛懷君]]三十五年 [[燕武成王|燕武成王]]十四年}}

== 大事記 ==
# 正月，[[王陵|王陵]]攻[[邯鄲|邯鄲]]，少利，益發卒佐陵；陵亡五校。武安君[[白起|白起]]病癒，[[秦昭襄王|秦昭襄王]]欲使代之。武安君曰：「邯鄲實未易攻也；且諸侯之救日至。彼諸侯怨秦之日久矣，秦雖勝於[[長平|長平]]，士卒死者過半，國內空，遠絕河山而爭人國都，趙應其內，諸侯攻其外，破秦軍必矣。」王自命不行，乃使應侯[[范雎|范雎]]請之。武安君終辭疾，不肯行；乃以[[王齕|王齕]]代王陵。
# [[趙孝成王|趙孝成王]]使[[平原君|平原君]]求救於[[楚|楚]]，平原君約其門下食客文武備具者二十人與之俱，得十九人，餘無可取者。[[毛遂|毛遂]]自薦於平原君。至楚，毛遂劫[[楚考烈王|楚考烈王]]而盟於是楚王使[[春申君|春申君]]將兵救趙，[[魏安釐王|魏安釐王]]亦使將軍[[晉鄙|晉鄙]]將兵十萬救趙。秦王使謂魏王曰：「吾攻趙，旦暮且下，諸侯敢救之者，吾已拔趙，必移兵先擊之！」魏王恐，遣人止晉鄙，留兵壁鄴，名為救趙，實挾兩端。
# 魏王又使將軍[[新垣衍|新垣衍]]間入邯鄲，因平原君說趙王，欲共尊秦為帝，以卻其兵。[[齊|齊]]人[[魯仲連|魯仲連]]在邯鄲聞之，往見新垣衍曰：「彼秦者，棄禮義而上首功之國也。彼即肆然而為帝於天下，則連有蹈東海而死耳，不願為之民也！且[[梁|梁]]未睹秦稱帝之害故耳，吾將使秦王烹醢梁王！」新垣衍怏然不悅，曰：「先生惡能使秦王烹醢梁王？」魯仲連曰：「固也，吾將言之。昔者[[九侯|九侯]]、[[鄂侯|鄂侯]]、[[周文王|周文王]]，[[紂|紂]]之三公也。九侯有子而好，獻之於紂，紂以為惡，醢九侯；鄂侯爭之強，辯之疾，故脯鄂侯；文王聞之，喟然而歎，故拘之牖里之庫百日，欲令之死。今秦，萬乘之國也；梁，亦萬乘之國也。俱據萬乘之國，各有稱王之名，奈何睹其一戰而勝，欲從而帝之，卒就脯醢之地乎！且秦無已而帝，則將行其天子之禮以號令於天下，則且變易諸侯之大臣，彼將奪其所不肖而與其所賢，奪其所憎而與其所愛，彼又將使其子女讒妾為諸侯妃姬，處梁之宮，梁王安得晏然而已乎！而將軍又何以得故寵乎！」新垣衍起，再拜曰：「吾乃今知先生天下之士也！吾請出，不敢復言帝秦矣！」
#[[燕武成王|燕武成王]]薨，太子[[燕孝王|燕孝王]]立。
#[[魏|魏]][[信陵君|信陵君]]以[[朱亥|朱亥]]矯王命而殺晉鄙，竊兵符而就趙。
# 王齕久圍邯鄲不拔，諸侯來救，戰數不利。武安君聞之曰：「王不聽吾計，今何如矣？」秦王聞之，怒，強起武安君。武安君稱病篤，不肯起。

== 出生 ==
*

== 逝世 ==
{{Wikisource year mention}}
*



[[Category:前258年|]]
[[Category:前250年代|年8]]
[[Category:前3世纪各年|Category:前3世纪各年]]