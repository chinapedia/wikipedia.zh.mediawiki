[[File:Sekiheki_no_tsuki.jpg|120px]]绘]]
{{About|文學作品|同名古琴曲|前赤壁赋 (古琴曲)}}
《'''前赤壁賦'''》，又稱《赤壁賦》，是[[北宋|北宋]]文学家[[蘇軾|蘇軾]]較为知名的作品之一<ref>[[余秋雨|余秋雨]]，《山居笔记·苏东坡突围》</ref>，為《[[後赤壁賦|後赤壁賦]]》的姊妹篇，并有书法真跡，現存[[臺北市|臺北]][[國立故宮博物院|國立故宮博物院]]。

==背景==
元豐二年（1079年），蘇軾因「[[烏臺詩案|烏臺詩案]]」，被[[宋神宗|宋神宗]]貶謫到[[黄州|黄州]]（今[[湖北|湖北]][[黄冈|黄冈]]），於元豐五年（1082年）寫下了這篇作品。作品描寫的是蘇軾與客人泛舟[[東坡赤壁|黄州赤壁]]（又名赤鼻磯，非[[赤壁之戰|赤壁之戰]]發生地[[赤壁市|赤壁市]]），談論[[赤壁之战|赤壁之战]]，進而討論至天地人生的過程。

元豐二年11月29日，[[上諭|上諭]]貶蘇軾為黄州團練副使。元豐五年（1082年），蘇軾先後兩次遊覽了黄州附近的赤壁，寫下兩篇赤壁赋。《前赤壁赋》寫於作者首次游覽黄州赤壁時。

==《前赤壁賦》真跡及原文對照==
{{Wide image|Su Shi-Former Ode on the Red Cliff.jpg |3200px|dir=rtl|现藏于[[國立故宮博物院|國立故宮博物院]]，尺寸23.9 × 258 cm}}

{{quote|1=壬戌之秋，七月既望，蘇子與客泛舟遊於赤壁之下。清風徐來，水波不興，舉酒屬客，誦明月之詩，歌窈窕之章。少焉，月出於東山之上，徘徊於-{斗}-牛之間，白露橫江，水光接天；縱一葦之所如，凌萬頃之茫然。浩浩乎如憑虛御風，而不知其所止；飄飄乎如遺世獨立，羽化而登仙。

於是飲酒樂甚，扣舷而歌之。歌曰：「桂棹兮蘭槳，擊空明兮泝流光。渺渺兮予懷，望美人兮天一方。」客有吹洞簫者，倚歌而和之，其聲嗚嗚然，如怨如慕，如泣如訴，餘音嫋嫋，不絕如縷。舞幽壑之潛蛟，泣孤舟之嫠婦。

蘇子愀然，正襟危坐，而問客曰：「何為其然也？」

客曰：「『月明星稀，烏鵲南飛』，此非曹孟德之詩乎？西望夏口，東望[[武昌县_(东吴)|武昌]]，山川相繆，鬱乎蒼蒼，此非孟德之困於周郎者乎？方其破荊州，下江陵，順流而東也，舳艫千里，旌旗蔽空，釃酒臨江，橫槊賦詩，固一世之雄也，而今安在哉？況吾與子，漁樵於江渚之上，侶魚蝦而友麋鹿；駕一葉之扁舟，擧匏樽以相屬。寄蜉蝣於天地，渺滄海之一粟<ref>[http://www.takungpao.com.hk/culture/text/2016/0805/14272.html 滄海一粟 浮海一粟── 蘇軾《赤壁賦》帖真跡揭千年之誤]</ref>。哀吾生之須臾，羨長江之無窮。挾飛仙以遨遊，抱明月而長終。知不可乎驟得，託遺響於悲風。」

蘇子曰：「客亦知夫水與月乎？逝者如斯，而未嘗往也；盈虛者如彼，而卒莫消長也，蓋將自其變者而觀之，則天地曾不能以一瞬；自其不變者而觀之，則物與我皆無盡也，而又何羨乎？且夫天地之間，物各有主，苟非吾之所有，雖一毫而莫取。惟江上之清風，與山間之明月，耳得之而為聲，目遇之而成色，取之無禁，用之不竭，是造物者之無盡藏也，而吾與子之所共食。」

客喜而笑，洗盞更酌。-{肴}-核既盡，杯盤狼籍，相與枕藉乎舟中，不知東方之既白。<ref>[http://blog.ncue.edu.tw/sys/lib/read_attach.php?id=15979 前赤壁赋]</ref>}}

==評論==
赤壁賦被後世認為是蘇軾的思想境界逐漸趨於[[三教合一|三教合一]]的徵兆，而其文学成就則繼承和廣大了蘇軾一貫的氣度及風采，逐漸成為中華文化中最著名、評價最高的作品之一，同時也是蘇軾本人的代表作。

==名句==
* 寄蜉蝣於天地，渺滄海之一粟
* 如怨如慕，如泣如訴，餘音嫋嫋，不絕如縷
* 盖将自其变者而观之，则天地曾不能以一瞬；自其不变者而观之，则物与我皆无尽也

==参考文献==
{{wikisource|前赤壁赋}}
{{Spoken Wikipedia|Zh-前赤壁赋.ogg|2017年|1月1日|语音}}
{{reflist}}

[[Category:國立故宮博物院藝術作品|書]]
[[Category:北宋背景作品|Q前]]
[[category:赋|category:赋]]
[[Category:1082年|Category:1082年]]
[[Category:赤壁背景作品|Category:赤壁背景作品]]
[[Category:苏轼作品|Q前]]
[[Category:楷書|Category:楷書]]