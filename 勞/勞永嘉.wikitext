'''勞永嘉'''（{{bd|1574年||1637年|catIdx=}}），字'''无施'''，号'''金粟'''，[[浙江|浙江]][[嘉兴府|嘉兴府]][[崇德县|崇德县]]人，[[明朝|明朝]]政治人物。

== 生平 ==
万历二十五年（1597年）丁酉科浙江乡试舉人，二十九年（1601年）辛丑科進士，知[[芜湖|芜湖]]，县有税璫为害，永嘉力为禁戢，不得逞。以才优调[[当涂|当涂]]，擢刑部主事，謫而又復官。属谳[[梃击案|梃击案]]，善为调停<ref>万历四十三年五月乙丑，刑部十三司官同到提牢厅将提牢主事王之采前日私审张差所供各犯的确姓名居住年貌再三细审，是日审者山东司官四员：胡士相、陆梦龙、邹绍光、曾曰唯；会问官二员：赵会祯、劳永嘉；提牢官一员王之采；及各司掌印官十一员：吴养源、曾之可、柯文、罗光鼎、曾道唯、刘继礼、吴孟登、岳骏声、唐嗣美、马德澧、朱瑞凤等。</ref>。改补工部虞衡司郎中<ref>万历四十六年七月，差行人苏琰往乐陵王府，行人崔呈秀往德兴王府，各掌行丧礼。员外劳永嘉往吉府造坟。</ref>，典戎器，釐剔弊政，省县官金钱十馀万，器反胜曩时。出守福州<ref>万历四十六年十二月，以工部郎中劳永嘉为福州知府，管粮郎中王化贞为宁前兵备，从辽抚之请也。</ref>，福州为时执政乡，永嘉清慎方严，不敢干以私。调贵州参议，苗獠不靖，親率文武将吏拔寨三十，开县一，以功迁登莱分巡副使<ref>天启五年十月，升福州府知府劳永嘉为山东按察司副使分巡东昌道。</ref>。汰冗兵，赈饥民，抚字备至。擢本省按察使<ref>天启七年九月，陞山東副使勞永嘉為本省按察使，山西按察使仙克謹為本省右布政使，雲南副使龍為光為本省參政。</ref><ref>崇禎五年十月丙寅，山東廵按今戴罪王道純薦舉左布政使陳應元、右布政使莫儼皋、分守海右道右布政使楊作楫、按察使勞永嘉、分廵兖西道右參政丁啟濬、濟寧兵備道右參議王三德、東昌兵備道副使李行志、提學道僉事湯道衡、青州兵備道僉事降級戴罪楊進、登州兵廵道僉事戴罪宋之儁、運使李鳴珂以上諸臣，皆一時方面之賢，所當薦揚以備擢用。劾原任分守萊州道參議今丁憂宋獻，章下所司。</ref>，会叛贼[[李九成|李九成]]陷新城，人情汹汹，即檄州县缮城郭，备器械，众志以固，贼觇知有备，不敢犯。寇平，论保障功，转本省布政使。时兵火，逃亡徵饷，急不能应，永嘉调治有方，饷赖以济。以贿营升登莱巡抚，为给事中[[张第元|张第元]]所发，遂以老疾不赴归<ref>《明史·許譽卿传》：适山东布政使劳永嘉贿营登莱巡抚，主给事中[[宋之普|宋之普]]家，（吏部郎中）谢[[谢升|升]]等列之举首，为给事中[[张第元|张第元]]所发。</ref>。岁饥，代输邑人漕粟几千石，众其德之，年六十四卒<ref>《嘉兴府志》</ref>。

==参考文献==
{{reflist}}

{{萬曆二十九年辛丑科殿試金榜}}

{{Authority control}}

{{DEFAULTSORT:}}
[[Category:勞姓|Y]]
[[Category:崇德人|Category:崇德人]]
[[Category:萬曆二十五年丁酉科舉人|Category:萬曆二十五年丁酉科舉人]]
[[Category:明朝芜湖县知县|Category:明朝芜湖县知县]]
[[Category:明朝当涂县知县|Category:明朝当涂县知县]]
[[Category:明朝刑部主事|Category:明朝刑部主事]]
[[Category:明朝工部员外郎|Category:明朝工部员外郎]]
[[Category:明朝工部郎中|Category:明朝工部郎中]]
[[Category:明朝福州府知府|Category:明朝福州府知府]]
[[Category:明朝贵州布政使司参议|Category:明朝贵州布政使司参议]]
[[Category:明朝山东按察司副使|Category:明朝山东按察司副使]]
[[Category:明朝山东按察使|Category:明朝山东按察使]]
[[Category:明朝山东布政使|Category:明朝山东布政使]]
[[Category:明朝登莱巡抚|Category:明朝登莱巡抚]]