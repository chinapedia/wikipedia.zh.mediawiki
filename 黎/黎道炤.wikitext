'''黎道炤'''，[[表字|字]]'''明中'''，[[江西|江西]][[南昌府|南昌府]][[南昌縣|南昌縣]]人。明朝政治人物。

[[萬曆|萬曆]]十七年（1589年）己丑科進士，知[[桐城縣|桐城縣]]，擢諫垣<ref>万历二十二年二月壬戌，给事中黎道炤言 皇储之学在端好广度而仪刑甚迩，速肖有机。顷因出阁买办，金宝浩费不赀，且届期诸疏俱不报可，科臣[[张贞观|张贞观]]等公疏请发，又蒙夺俸，恐为好为度，皆非所以训也。 上以道炤党救同类，引别事为言，罚俸一年；[[赵完璧|赵完璧]]等如之贞观，降杂职调外。大学士[[王錫爵|王錫爵]]等申救，乃降贞观三级，余如前旨。</ref><ref>万历二十二年七月，工科给事中黎道炤劾原任经略[[顾养谦|顾养谦]]阴附和议，败坏疆场，不宜再入卿二。不报。</ref>，歷禮科右給事中<ref>万历二十三年正月壬午，升礼科左给事中[[杨东明|杨东明]]为吏科都给事中，刑科右给事中[[卢傅元|卢傅元]]为工科左给事中。刑科给事中[[李先芳|李先芳]]为户科，工科给事中黎道炤为礼科，[[桂有根|桂有根]]为兵科，俱右给事中。</ref>。[[明神宗|明神宗]]時冊立未定，大臣多阿匼陰陽，上下相持不決。道炤每疏即言他事，必為連類摘發。歲甲午有旨，皇長子出閣講學，預令採買金銖等物費三十餘萬，而部臣疏請儀仗侍衛拜賀，禮持不下且責言者。道炤嘆曰：此吾死諫日也。即草疏約略千餘言，一無避忌。疏入，上震怒，株連臺省，各降革有差。道炤為民。若二年冊立既定，恩復冠帶，厥後諸羽翼者多召用至大官。而道炤已死，光宗遺詔議卹，始贈光禄寺少卿。尋用子[[黎元宽|元宽]]仕，晉階中憲大夫，崇祀鄉賢<ref>【人物志】</ref>。

== 參考書目 ==
{{reflist}}
*《南昌府志》
*《江西通志》

{{萬曆十七年己丑科殿試金榜}}
{{DEFAULTSORT:Li黎}}
[[category:明朝桐城县知县|category:明朝桐城县知县]]
[[category:明朝工科给事中|category:明朝工科给事中]]
[[Category:明朝禮科右給事中|Category:明朝禮科右給事中]]
[[Category:南昌人|Category:南昌人]]
[[Category:黎姓|D]]