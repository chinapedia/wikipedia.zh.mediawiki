'''沁园春'''，[[词牌|词牌]]名，由东汉[[汉明帝|汉明帝]]的女儿沁水公主[[刘致|刘致]]的庄园而得名。双调一百十四字，前阕四平韵，后阕五平韵，一韵到底，前阕四五句，六七句、八九句，后阕三四句，五六句，七八句均要求对仗。

== 词牌格式 ==
{{平仄|
仄仄平平，仄仄平平，仄仄仄平。仄平平仄仄（上一下四），平平仄仄；平平仄仄，仄仄平平。

仄仄平平，平平仄仄，仄仄平平仄仄平。平平仄，仄平平仄仄（上一下四），仄仄平平。

平平仄仄平平。仄仄仄、平平仄仄平。仄平平仄仄（上一下四），平平仄仄；平平仄仄，仄仄平平。

仄仄平平，平平仄仄，仄仄平平仄仄平。平平仄（或仄平仄），仄平平仄仄（上一下四），仄仄平平。}}

平：填平声字；仄：填仄声字；中：可平可仄。

==例詞==

《沁園春·孤館燈青》年代：宋 作者：[[蘇軾|蘇軾]]

孤館燈青，野店雞號，旅枕夢殘。漸月華收練，晨霜耿耿；雲山摛錦，朝露漙漙。世路無窮，勞生有限，似此區區長鮮歡。微吟罷，憑征鞍無語，往事千端。<br>
當時共客長安，似二陸初來俱少年。有筆頭千字，胸中萬卷；致君堯舜，此事何難？用舍由時，行藏在我，袖手何妨閑處看。身長健，但優游卒歲，且鬥尊前。

《沁園春·錦水雙龍》年代：宋 作者：[[姚勉|姚勉]]

錦水雙龍，鞭風駕霆，來遊璧池。有一龍躍出，精神電燁，一龍戰退，鱗甲天飛。一樣軒拏，殊途升蟄，造化真同戲小兒。時人眼，總羨他騰踏，笑我卑棲。<br>
促裝且恁西歸。信自古功名各有時。但而今莫問，誰強誰弱，隻爭些時節，來速來遲。無地樓台，有官鼎鼐，命到亨通事事宜。三年裡，看龍頭獨露，雁塔同題。


《沁園春·白髮魔女傳》年代:現代 作者:[[梁羽生|梁羽生]]


一劍西來，千巖拱列，魔影縱橫。
問明鏡非臺，菩提非樹，境由心起，可得分明？
是魔非魔，非魔是魔，要待江湖後世評。
且收拾，話英雄兒女，先敘閑情。
風雷意氣崢嶸。
輕拂了寒霜嫵媚生。
嘆佳人絕代，白頭未老，百年一諾，不負心盟。
短鋤栽花，長詩佐酒，詩劍年年總憶卿。
天山上，看龍蛇筆走，墨潑南溟。

==參見==

*[[沁园春·雪|沁园春·雪]]
*[[沁园春·長沙|沁园春·長沙]]



{{詞牌}}

[[Category:词牌|Category:词牌]]