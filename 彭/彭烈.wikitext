'''彭烈'''（{{bd|1414年||？}}），江西吉安府廬陵縣人。明朝官吏、進士出身。

江西鄉試第二十七名。景泰二年，中[[進士|進士]]，為[[監察御史|監察御史]]。后因彈劾[[曹吉祥|曹吉祥]]、[[石亨|石亨]]，降為[[江浦|江浦]][[知縣|知縣]]，有善政。[[成化|成化]]初年，升爲[[河南府|河南府]]知府，隨後官至廣東左[[布政使|布政使]]<ref>《[[明史|明史]]》（卷162）：“盛颙，字時望，無錫人。周斌，字國用，昌黎人。王鑒，太原人。趙文博，代州人。彭烈，峽江人。李人儀，隆昌人。邵銅，閩縣人。鄭冕，樂平人。皆進士，授御史。颙降束鹿知縣；斌，江陰；鑒，膚施；文博，淳化；烈，江浦；人儀，襄陽；銅，博羅；冕，衡山。並有善政。束鹿徭役苦不均，颙為立九則法，繼者莫能易。母憂去。服除，民相率詣闕乞還。颙再任，益不用鞭撲。訟者，諭之，輒叩頭不復辯。鄰邑訟不決，亦皆赴訴，片言折之，各心厭去。郊外有隙地，爭來築室居之，遂成市，號為「清官店」。斌在江陰，有惠政。民歌曰：「旱為災，周公禱之甘露來；水為患，周公禱之陰雨散。」天順七年，先以薦擢開封知府。而颙等至憲宗嗣位，所司以治行聞。帝曰：「諸臣直諫為權幸所排，又能稱職，其悉予郡。」於是擢颙知邵武；鑒，延安；文博，衛輝；烈，河南；人儀，荊州；銅，溫州；冕，衡州。颙復以任治劇，調延平。斌，歷廣東右布政使。初去江陰，民立生祠。及自開封遷去，民亦涕泣追送焉。鑒，初為御史，嘗於左順門面斥中官非禮。中官怒甚，因考察屬都御史蕭維禎去之，維禎不可而止。文博，終巡撫河南右副都御史。烈，廣東左布政使。費廣等無考。”</ref>。

==参考文献==
{{wikisource|明史/卷162}}
{{Reflist}}

{{明朝人物小作品}}
{{景泰二年辛未科殿試金榜}}

[[Category:明朝監察御史|Category:明朝監察御史]]
[[Category:明朝河南府知府|Category:明朝河南府知府]]
[[Category:明朝廣東布政使|Category:明朝廣東布政使]]