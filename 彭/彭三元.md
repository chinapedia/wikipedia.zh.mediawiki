'''彭三元'''，字春浦，[[湖南|湖南]][[善化县|善化县]]人。清朝军事将领。

道光二十七年（1847年）丁未科三甲武进士。以卫守备用，借补[[千总|千总]]。咸丰二年（1852年），[[太平军|太平军]]进入湖南，联合天地会，攻打[[东安|东安]]，彭三元偕署守备周禄两次迎剿。三年，论省城防堵之功，用守备。侍郎[[曾国藩|曾国藩]]檄宝庆知府[[魁联|魁联]]募勇千名，分属彭三元五百人。不久，在[[茶陵|茶陵]]、[[安仁|安仁]]平定江西[[泰和|泰和]]土匪。咸丰四年（1854年），随副将[[塔齐布|塔齐布]]克复[[湘潭|湘潭]]。此后转战湖南湖北，累功升游击、参将。

咸丰五年（1855年）二月，武昌再次陷落。八月，塔齐布病殁，彭三元回援武昌。九月，收复[[通城|通城]]，进师[[崇阳|崇阳]]，得记名以[[总兵|总兵]]用。不久败于[[石达开|石达开]]部，殁於战阵。赠[[副将|副将]]衔，附祀塔齐布专祠，谥'''勤勇'''。《清史稿·忠义》有传。<ref>《清史稿·列传二百七十九·忠义六》：彭三元，字春浦，湖南善化人。道光二十五年武进士，用卫守备，借补千总。咸丰二年，粤匪窜湖南道州，勾结会匪犯东安，三元偕署守备周禄两次迎剿，歼贼多名。三年，叙省城防堵功，用守备。侍郎曾国藩檄宝庆知府魁联募宝勇千名，分属三元五百人。旋平江西泰和土匪於茶陵、安仁。四年，随副将塔齐布剿贼湘潭，复其城。<br>六月，进攻岳州，是时湘潭溃贼由靖港窜岳州，增垒设卡，为久抗计。巡抚骆秉章暨国籓会督战船，塔齐布亦统陆路官军，约期并进。先以疑兵诱贼，贼拥至，触伏尽殪，击沉贼船百馀只，遂复岳州。七月，贼水陆大至，官军迎击，悉焚其船，其由陆路来犯者，三元沿岸截击，歼贼目一、馀匪百馀，生擒四十馀名。嗣贼由高桥扑凤凰山大营，塔齐布督率将弁进剿，三元出奇抄截，分路迎击，毙贼六百馀名。八月，匪於崇阳交界设卡抗拒，九月，三元偕候选知府罗泽南分路进攻，抵其垒，痛歼之。<br>寻随塔齐布由嘉鱼转战而前，所向披靡，直抵武汉。塔齐布分军三路：一攻武昌，一攻汉阳，一由水路进剿。时风势顺利，官军纵火，焚贼船数十只，乘势奋击，毙贼无数。汉阳贼大惧，弃城遁，武昌贼亦遁，遂复之。三元并截於洪山要隘，斩馘甚多。十月，偕泽南进屯马岭坳，直偪半壁山。贼悉众至，官军径捣贼垒，贼狂窜，三元等分途截杀，斩伪丞相林绍璋及伪将军指挥等。越数日，贼复由田家镇渡江来犯，塔齐布击卻之，列队江干。贼侦官军尽赴下游，径从上游登岸，将掩袭泽南老营，三元驰至，率众奋击，追至牛礶矶，毁其船，毙贼百馀，馀众溃遁。<br>时三元累功擢至游击，捷入，进参将。旋随塔齐布进攻黄梅，时湖北踞匪招安庆援贼并入广济，塔齐布击走之。贼败窜黄梅，官军追剿至大河埔。十一月，军至黄梅，塔齐布偕泽南攻北门，三元列阵桥西以遏贼冲，塔齐布、泽南自城北沟港中取道入，三元等亦由城西越二桥，从栅门跃入。贼惊窜，官军四面兜围，其由营垒突出者，歼灭殆尽。克黄梅，移剿九垅驿，擒伪丞相余福胜。大军复渡南岸，攻九江城，三元战绩最多。<br>五年二月，武昌复陷。八月，塔齐布病殁，三元副泽南回援武昌。九月，复通城，进师崇阳，贼夜遁，遂克之。国籓疏保堪胜总兵人员，三元得记名以总兵用。会湖南防兵战蒲圻羊楼峒失利，泽南饬诸营移驻羊楼峒，遏贼上犯，独率三元及湘副中营官李杏春驻崇阳，於是乘胜攻蒲圻，毙贼数百。贼首石达开率贼大至，三元等分路抵御，鏖战多时，毙贼百馀。翌日，贼悉众来攻，绕营三匝，众寡不敌，遂殁於阵。赠副将衔，附祀塔齐布专祠，谥勤勇。<br>三元忠勇识大体，尝战濠头堡，忽讹言子瑾光阵亡，左右以告，三元急止之曰：“速击贼！无以吾子阻士气。”督战益急。阵殁之日，将出队，马忽踶齧，三上三坠，众以为不祥。杏春亦同时殁於阵。</ref>

==参考资料==
{{reflist}}

{{道光二十七年丁未科武殿試金榜}}
{{DEFAULTSORT:Peng彭}}
[[Category:清朝千總|Category:清朝千總]]
[[Category:清朝守備|Category:清朝守備]]
[[Category:清朝游击|Category:清朝游击]]
[[Category:清朝參將|Category:清朝參將]]
[[Category:清朝战争身亡者|Category:清朝战争身亡者]]
[[Category:长沙人|Category:长沙人]]
[[Category:彭姓|San]]
[[Category:諡勤勇|Category:諡勤勇]]