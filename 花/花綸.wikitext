'''花綸'''，[[浙江|浙江]][[仁和县|仁和县]]人，明朝政治人物、進士出身。

洪武十八年，登探花，官至[[監察御史|監察御史]]<ref>《浙江通志》（卷一百三十·选举八·明）：花纶，仁和人，御史。</ref>。

== 科甲殿試名次 == 
鄉試花綸為浙江解元。及會試，取黃子澄第一，練子寧次之，花綸次之。殿試，有司奏花綸第一，練子寧次之，黃子澄又次之。而朱元璋以丁顯與夢相符，擢為狀元，子寧次之，綸又次之，三人皆拜修撰。而第二甲馬京、齊麟為編修，吳文及三甲蔡福南為檢討。黃子澄抑置三甲，為翰林庶吉士，後亦授修撰。

談遷《國榷》<ref>談遷《國榷》卷8：「廷試貢士黃子澄等四百七十二人於奉天殿，賜丁顯、練子寧、花綸等進士及第，出身有差」，「分宜黃子澄、蕭山魏觀皆少年美才，恆備顧問。明年，觀憂去，子澄滿三載授修撰」</ref>、王世貞《弁山堂別集》<ref>王世貞《弁山堂別集》卷81：「十八年乙丑會試，命待詔[[朱善|朱善]]、前典籍[[聶鉉|聶鉉]]為考試官，取黃子澄第一，練子寧次之，花綸次之。綸，浙江解元也。及廷試，綸第一，子寧次之，子澄又次之。既啟封，上自以夢故，用丁顯為狀元，子寧如故，綸第三，抑子澄三甲，為庶吉士，然三人俱授修撰。」</ref>、《全閩詩話》<ref>《全閩詩話》卷6：「洪武乙丑會試，命翰林待詔朱善、前助教聶鉉為考試官，取中式四百七十二人，黃子澄第一，練子寧次之，皆監生也，第三名花綸，乃浙江新解首。及殿試，有司奏綸第一，子寧次之，子澄又次之。先一夕，上夢殿前一鐵巨釘，綴白絲數縷，悠飈日下，覺，以語左右，莫知其為何詳，及拆狀元卷，乃花綸也，上賺其不葉，夢取第二人為首。已而得丁顯卷，姓名與夢相符，遂擢為狀元，時年二十八，子寧次之，綸又次之，三人皆拜修撰。而第二甲馬京、齊麟為編修，吳文及三甲蔡福南為檢討。子澄抑置三甲，為翰林庶吉士，久之，亦授修撰。」</ref>、張朝瑞《皇明貢舉考》<ref>張朝瑞《皇明貢舉考》卷2：「第一甲三名賜進士及第：丁顯，福建建陽縣；練子寧，江西新淦縣；花綸，浙江仁和縣⋯⋯第三甲三百六十二名賜同進士出身⋯⋯黃子澄，江西分宜縣」</ref>諸書均載花綸為探花。《明清進士題名碑錄索引》列黃子澄為本科探花，誤。

==參考==
{{reflist}}
{{明朝人物小作品}}
{{洪武十八年乙丑科殿試金榜}}
[[Category:明朝監察御史|Category:明朝監察御史]]
[[Category:明朝探花|Category:明朝探花]]