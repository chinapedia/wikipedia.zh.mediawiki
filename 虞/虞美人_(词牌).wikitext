{{Unreferenced|time=2021-06-17T05:07:17+00:00}}
{{About|詞牌|其他同名條目|虞美人}}
'''虞美人'''，[[词牌|词牌]]名亦为变体诗。亦称《'''玉壺冰'''》、《'''憶柳曲'''》、《'''虞美人令'''》、《'''一江春水'''》。

[[双调|双调]]五十六字，前后[[阕|阕]]各两仄韵、两平[[韵|韵]]，[[平仄|平仄]]换韵， 每句不同韵，方式是“甲乙丙丁”。

==词牌格式==
<span style="font-size:smaller;">註：{{平仄|平}}表示平聲，{{平仄|仄}}表示仄聲，{{平仄|[仄]}}表示本仄可平，{{平仄|[平]}}表示本平可仄，粗體表示韻腳。</span>

{{平仄|
[平]平[仄]仄平平'''仄'''，[仄]仄平平'''仄'''。[平]平[仄]仄仄平'''平'''，[仄]仄[平]平[仄]仄仄平'''平'''。

[平]平[仄]仄平平'''仄'''，[仄]仄平平'''仄'''。[平]平[仄]仄仄平'''平'''，[仄]仄[平]平[仄]仄仄平'''平'''。}}

==例词==
'''[[李煜|李煜]]'''

春花秋月何時了，往事知多少？小樓昨夜又東風，故國不堪回首月明中。

雕欄玉砌應猶在，只是朱顏改。問君能有幾多愁，恰似一江春水向東流。


'''[[蘇軾|蘇軾]]'''

湖山信是東南美，一望彌千里。使君能得幾回來，便使樽前醉倒更徘徊。

沙河塘裡燈初上，水調誰家唱。夜闌風靜欲歸時，惟有一江明月碧琉璃。


'''[[晏幾道|晏幾道]]'''

飛花自有牽情處，不向枝邊墜。隨風飄蕩已堪愁，更伴東流流水 、遇秦樓。

樓中翠黛含春怨，閒倚闌干遍。自彈雙淚惜春紅，暗恨玉顏光景、与花同。



'''[[纳兰性德|纳兰性德]]'''

曲阑深处重相见，匀泪偎人颤。凄凉别后两应同，最是不胜清怨月明中。

半生已分孤眠过，山枕檀痕涴。忆来何事最销魂，第一折技花样画罗裙。


'''[[蔣捷|蔣捷]]'''

少年聽雨歌樓上，紅燭昏羅帳。壯年聽雨客舟中，江闊雲低，斷雁叫西風。

而今聽雨僧廬下，鬢已星星也。悲歡離合總無情，一任階前，點滴到天明。


{{wikisource|虞美人}}
{{詞牌}}
[[Category:词牌|Category:词牌]]