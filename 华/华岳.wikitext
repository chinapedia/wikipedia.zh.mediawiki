'''華岳'''（{{bd|?||1221年||}}），字子西，別號翠微，貴池（今屬安徽）人。

生年不詳。武學生出身，因讀書於貴池齊山翠微亭，自號翠微。明[[佘翹|佘翹]]《華子西論》稱他“論事似晁錯，諳兵似孫武”。於詩文頗知名，[[曹廷棟|曹廷棟]]《宋百家詩存》稱他為“詩人之傑”，其詩“脫口豪縱，多破膽險句，錘煉處又極冶衍遒麗”。[[開禧|開禧]]元年（[[1205年|1205年]]），上書請誅[[韓侂冑|韓侂冑]]、[[蘇師旦|蘇師旦]]、[[周筠|周筠]]等人以谢天下。下大理寺鞫治，编管建寧（今福建建瓯）。侂胄被殺，始放还。[[嘉定|嘉定]]十年（[[1217年|1217年]]）复入学，登武科第一，擔任殿前司官属。後因籌劃除去[[史彌遠|史彌遠]]，事發下臨安（今杭州）獄。宋寧宗深知華岳之名，想寬宥其死罪。史彌遠反對，曰: “是欲杀臣者。”竟被杖死於東市。<ref>《四朝聞見錄》甲集載：“韓誅，華放還，復籍于學，因擢第為殿前司官屬。華鬱然不得志，有動搖大臣意。史命殿前卒圍其屋，逮岳，猶呼岳至庭下，曰：‘我與爾有何怨尤；而欲相謀？’岳但對未嘗有是。史命拽之赴京兆獄。獄具，坐議大臣當死。史持牘奏寧皇。上知岳名，欲活之。丞相進而告上曰：‘是欲殺臣者。’上曰：‘教他去海南走一遭便了。’初以斬罪定刑，史對上曰：‘如此，則與減一等。’上不悟，以為減死一等，故可其奏。岳竟杖死於東市。”</ref>著有《南征錄》、《北征錄》。

==注釋==
{{reflist}}

==參考書目==
*《[[宋史|宋史]]》卷四百五十五《忠義傳》

[[Category:宋朝軍事人物|H]]
[[Category:贵池人|Category:贵池人]]
{{DEFAULTSORT:Hua华}}