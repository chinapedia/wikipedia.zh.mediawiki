'''石邦憲'''（{{bd|？||1568年}}），字希尹，[[貴州都指揮使司|貴州都指揮使司]][[清平衞|清平衞]]（今[[貴州省|貴州省]][[凱里縣|凱里縣]][[清平鎮|清平鎮]]）人，明朝軍事將領。

[[石宗|石宗]]曾孫、[[石瑛|石瑛]]之孫、[[石堅|石堅]]之子。嘉靖七年，世職為指揮使，因戰功升為都指揮僉事，充銅仁參將，因苗龍許保、吳黑苗族叛亂，被逮捕連坐。總督張岳請求留用，之後跟隨征戰，卓有成就。后進署都督僉事，充總兵官，代[[沈希儀|沈希儀]]鎮守貴州<ref>明實錄：世宗實錄 ,391卷</ref>。之後平定播州宣慰楊烈叛亂、湖廣漵浦瑤沈亞當叛亂，大小征戰數十百次，均為勝利。與四川[[何卿|何卿]]、廣西[[沈希儀|沈希儀]]並稱一時名將，嘉靖四十一年，授右都督，死後贈左都督<ref>《明史》（卷211）：石邦憲 ，字希尹，貴州清平衞人。嘉靖七年嗣世職為指揮使。累功，進署都指揮僉事，充銅仁參將。苗龍許保、吳黑苗叛，總督張岳議征之，而賊陷印江、石阡，邦憲坐逮問。岳以銅仁賊巢穴，而邦憲有謀勇，乃奏留之。邦憲遂與川、湖兵進貴州，破苗砦十有五。竄山箐者，搜戮殆盡。上功，邦憲第一。未及敍，而許保等突入思州，執知府李允簡以去。邦憲急邀，奪之歸。坐是停俸戴罪。賊既破思州，復糾餘黨，與湖廣蜡爾山苗合，欲攻石阡。不克，還過省溪。千戶安大朝等邀之，斬獲大半，盡奪其輜重，賊不能軍。邦憲乃使使購老俛、老等執許保送軍門，而黑苗竄如故。復以計購烏朗土官田興邦等斬黑苗，賊盡平。遂進署都督僉事，充總兵官，代沈希儀鎮貴州。
臺黎砦苗關保倡亂，四川容山、廣西洪江諸苗應之。遠近騷然，撫剿莫能定。邦憲與湖廣兵分道討破之，傳檄十八砦，許執首惡贖罪。諸苗聽撫，設盟受約而還。
播州宣慰楊烈殺長官王黼，黼黨李保等治兵相攻且十年，總督馮岳與邦憲討平之。真州苗盧阿項為亂，邦憲以兵七千編筏渡江，直抵磨子崖。策賊必夜襲，先設備。賊至，擊敗之。賊求援於播州吳鯤。諸將懼，邦憲曰：「水西宣慰安萬銓，播州所畏也。吾調水西兵攻烏江，聲楊烈縱鯤助逆罪，烈奚暇救人乎？」已，水西兵至。邦憲進逼其巢，乘風縱火，斬關而登，賊大奔潰，擒賊首父子，斬獲四百七十餘人。進署都督同知。
破地隆阡叛苗四砦，又破答千諸砦，擒其渠魁。地隆阡遺賊龍老三、龍得奎結龍停苗老夭、扳凳苗石章保等縱兵掠，執石耶洞土官妻冉氏以歸，攻梅平砦。官軍要擒老三。得奎走免，復與老夭等攻破平南營囤。邦憲偵冉氏在老夭所，陽議贖，而潛擊殺老夭。官軍遂入龍停砦，幷執扳凳砦苗龍老丙，令執獻章保。於是諸苗悉降。白洗、養鵝諸苗叛，討擒其魁，降百餘砦。
湖廣漵浦瑤沈亞當等為亂，總督石勇檄邦憲討之，生擒亞當，斬獲二百有奇。浦甫漵平，銅仁、都勻苗相煽叛。邦憲亟馳還，率守備安大朝進剿。先破彪山砦賊，乘勝略定諸砦。獲賊首龍老羅、王三等，餘黨盡平。又與總督黃光昇，修湖北墩臺、烽堠百十所，招降冷水溪諸洞苗二十八砦。
播州容山副長官土舍韓甸與正長官土舍張問相攻，甸屢勝，遂糾生苗剽湖、貴境，垂二十年。問亦糾黨自助。邦憲討之，斬百餘人。問潛出，被獲。官軍乘勝入甸巢。會暮，大雨，迷失道。守備葉勛、百戶魏國相等陷伏中，死焉。邦憲奪圍出，還軍鎮遠。再征之，賊沿江守。邦憲佯與爭，而別自上流三十里編竹以渡。水陸並進，大破之。斬甸，容山平。進右都督。
尋與巡撫吳維嶽招降平州叛酋楊珂，剿平龍里衞賊阿利等。當是時，水西宣慰安國亨恃眾跋扈，謁上官，辭色不善，輒鼓眾讙譟而出。邦憲召責之曰：「爾欲反耶？吾視爾釜中魚爾。爾兵孰與雲、貴、川、湖多？爾四十八酋長，吾鑄四十八印畀之。朝下令，夕滅爾矣。」國亨叩頭謝，為斂戢。隆慶元年剿平鎮遠苗。已，又破誅白泥土官楊贇及苗酋龍力水等。部內帖然。
邦憲生長黔土，熟苗情。善用兵，大小數十百戰，無不摧破。前後進秩者四，賚銀幣十有三。所得俸賜，悉以饗士，家無贏資。為總兵官十七年，威鎮蠻中。與四川何卿、廣西沈希儀並稱一時名將。明年卒官。贈左都督。</ref>。

==參考==
{{reflist}}

[[Category:明朝都督|Category:明朝都督]]