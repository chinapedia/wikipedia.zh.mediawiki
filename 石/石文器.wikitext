'''石文器'''，字'''伯重'''，號'''玉完'''，[[江西|江西]][[建昌府|建昌府]][[瀘溪縣|瀘溪縣]]（今[[資溪縣|資溪縣]]）人，[[明朝|明朝]]政治人物，同進士出身。

==生平==
万历三十七年（1609年）己酉以選貢中[[順天府|順天府]]鄉試，四十一年（1613年）癸丑科成进士，授廣東[[曲江縣|曲江縣]]知縣，當地多盗，文器戢遊博，絶主藏，盗皆徙。大水暴至，田廬壞，官廪粟皆湿。文器不待上報，盡發之以赈民，民大悦。以擅發被劾，降[[安慶府|安慶府]]经历，攝[[太湖县|太湖县]]令四十八日，政聲茂著，民立生祠祀之。遷[[永平府|永平府]]司理<ref>天启元年三月，铸管理经略辖下粮饷事务、管理经略辖下查核事务关防给永平府同知徐廷松、推官石文器。</ref>，天啓四年（1624年）丁外艱，補[[建寧府|建寧府]]。擢[[大理寺|大理寺]]左寺副，轉右寺正，參与定[[魏忠贤|魏忠贤]]等諸阉党逆案，得其平。崇禎二年己巳（1629年），清兵入寇，都城戒严，有旨斂兵入城，以待援师。文器疏言斂兵城内十不便，請簡精锐，棋布城外，鼓其愾怒，以与勤王师合，神臂飛駁之威有所施，反間潜伏之计有所用。[[于谦|于谦]]用[[石亨|石亨]]、[[洪彪|洪彪]]于城外，而社稷固于苞桑，此已然之明驗也。未幾，[[袁崇焕|袁崇焕]]復以入城休兵为言，帝遂下崇焕于理。[[河間府|河間府]]缺守，以畿南重地，擢文器为知府。文器濬壕治械，日夜以盗为事。盗發[[濬縣|濬縣]]，巡撫遣兵備道往捕，兵備怯，許盗自首，盗益恣馳突，城闉莫敢問。文器掩捕盗魁，尸諸市，盗稍逸去。[[孔有德|孔游擊]]叛，文器授计營将，伏兵潜伺，毙贼五十余人，生俘倍之，贼遂奔山東，破一郡七邑。静海縣令是巡撫私人也，役民夫而中飽千金，直文器劾之，巡撫怒，劾文器設守擅殺，罪坐戍。久之，得放，便已经國變，素服哀號，卒年七十九。所著《翠筠亭集》行于世。吴桥[[范景文|范景文]]为之序，临川[[揭重熙|揭重熙]]表其墓。<ref>見《揭嵩庵集》</ref>

==参考==
{{reflist}}
* 《江西通志》
* 《建昌府志》

{{start box}}
{{s-off}}
{{s-before|[[王逢元|王逢元]]}}
{{s-title|明朝河間府知府|1628年－1631年}}
{{s-after|[[丘民仰|丘民仰]]}}
{{end box}}

{{明朝人物小作品}}
{{萬曆四十一年癸丑科殿試金榜}}
{{DEFAULTSORT:Shi石}}

[[Category:万历三十七年己酉科举人|Category:万历三十七年己酉科举人]]
[[Category:明朝曲江縣知縣|Category:明朝曲江縣知縣]]
[[Category:明朝永平府推官|Category:明朝永平府推官]]
[[Category:明朝建寧府推官|Category:明朝建寧府推官]]
[[Category:明朝大理寺正|Category:明朝大理寺正]]
[[Category:明朝河間府知府|Category:明朝河間府知府]]
[[Category:資溪人|Category:資溪人]]
[[Category:石姓|W]]