'''哈攀龍'''（{{bd|？||1751年||Ha哈}}），直隸河間人，清朝將領。武狀元。

==生平==
哈攀龍祖先出自[[回部|回部]]。[[乾隆|乾隆]]二年（1737年）中式一甲一名武進士，授頭等侍衛。歷興化城守副將，河南南陽、福建海壇、漳州諸鎮總兵。因母喪去官。乾隆十三年，前往[[金川|金川]]，隸總督[[張廣泗|張廣泗]]軍，署松潘鎮總兵。乾隆十四年，金川事定，命署[[固原提督|固原提督]]。乾隆十六年，署湖廣提督。乾隆二十一年，實授湖廣提督。乾隆二十二年，移貴州提督。回京陛見後，因病留京，不久病逝。子[[哈國興|哈國興]]。<ref>《清史稿·卷三百十一·列傳九十八》：哈攀龙，直隶河间人，其先出回部。乾隆二年一甲一名武进士，授头等侍卫。以副将发福建，除兴化城守副将。迁总兵，历河南南阳，福建海坛、漳州诸镇。以母丧去官。十三年，高宗东巡，攀龙迎銮，命往金川，隶总督张广泗军，署松潘镇总兵。出美诺沟，取撒卧山、大松林、噶达诸寨。分兵出马沟右梁，察形势，得其险要，搜截松林，贼蔽松设卡。毁其二，径左梁山沟，砲毙贼数十。进克渴足寨，焚碉寨四、水城一，杀贼二十馀。寻与署重庆镇总兵任举合兵攻色尔力石城，举没於阵。攀龙入林，殪贼三十馀，夺举尸回。复偕都统班第、署重庆镇总兵段起贤、侍卫富成分道夜袭色尔力，焚木卡三，杀贼五十馀。进破石梁、双沟诸垒。经略讷亲、总督张广泗劾攀龙攻色尔力不能下，兵部议左迁。上责攀龙自陈，攀龙言屡克卡杀贼报广泗，广泗不以入告。会讷亲、广泗皆得罪去，上知攀龙枉，命罢议。寻从经略大学士傅恆夜攻色尔力，先登，拔石卡，殪贼数十。十四年，金川事定，命署固原提督。十六年，移湖广提督，陈整饬弁兵诸事，上嘉勉之。寻命真除。复移贵州提督。入陛见，病留京师，卒。</ref>

==註釋==
{{reflist}}

==參考文獻==
*（民國）[[趙爾巽|趙爾巽]]等，《[[清史稿|清史稿]]》，中華書局點校本。

{{乾隆二年丁巳恩科武殿試金榜}}
{{DEFAULTSORT:Ha哈}}
[[Category:清朝武狀元|Category:清朝武狀元]]
[[Category:松潘鎮總兵|Category:松潘鎮總兵]]
[[Category:南陽鎮總兵|Category:南陽鎮總兵]]
[[Category:海壇鎮總兵|Category:海壇鎮總兵]]
[[Category:漳州鎮總兵|Category:漳州鎮總兵]]
[[Category:清朝陝西提督|Category:清朝陝西提督]]
[[Category:清朝湖廣提督|Category:清朝湖廣提督]]
[[Category:清朝貴州提督|Category:清朝貴州提督]]
[[Category:河間人|Category:河間人]]
[[category:河北状元|category:河北状元]]
[[Category:哈姓|Pan]]