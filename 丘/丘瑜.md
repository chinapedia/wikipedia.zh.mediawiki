'''丘瑜'''（{{bd|？||1644年||Qiu}}），号鞠怀，[[宜城|宜城]]人，[[明朝|明朝]]末年政治人物，同[[进士|进士]]出身。

天启五年（1625年），登乙丑科进士，改庶吉士，授[[翰林院|翰林院]]检讨。崇祯年间，升任詹事府少詹事，历官[[礼部左侍郎|礼部左侍郎]]。崇祯十七年（1644年）正月，以本官兼[[東閣大學士|東閣大學士]]，同[[范景文|范景文]]进入内阁。[[李自成|李自成]]攻入北京后，受拷掠者再，搜獲二千金，既而被害<ref>《明史》（卷251）：“邱瑜，宜城人。天啟五年進士。由庶吉士授檢討。崇禎中，屢遷少詹事。襄陽陷，瑜上恤難宗、擇才吏、旌死節、停催征、蘇郵困、禁勞役六事。帝采納焉。歷禮部左右侍郎。因召對，言：「督師孫傳庭出關，安危所系，慎勿促之輕出。俾鎮定關中，猶可號召諸將，相機進剿。」帝不能從。十七年正月以本官兼東閣大學士，同範景文入閣。都城陷，受拷掠者再，搜獲止二千金，既而被害。瑜子之陶，年少有幹略。李自成陷宜城，瑜父民忠罵賊而死。之陶被獲，用為兵政府從事，尋以本府侍郎守襄陽。襄陽尹牛佺，賊相金星子，其倚任不如也。之陶以蠟丸書貽傳庭曰：「督師與之戰，吾詭言左鎮兵大至，搖其心，彼必返顧。督師擊其後，吾從中起，賊可滅也。」傳庭大喜，報書如其言，為賊邏者所得。傳庭恃內應，連營前進，之陶果舉火，報左兵大至。自成驗得其詐，召而示以傳庭書，責其負己。之陶大罵曰：「吾恨不斬汝萬段，豈從汝反耶！」賊怒，支解之。”</ref><ref>《明季北略·卷二十二》：邱瑜，號鞠懷，宜城人。天啟乙丑進士。歷官至禮部左侍郎，為東閣大學士。甲申三月，賊逼京師，十八夜集議朝房，漏四下回寓。呼其子之敦曰：事急矣，汝自為計，吾將從事於奉先殿。敦請故，公曰：今日召對，帝言大家在奉先殿完事。因覓黃絹一方袖之，黎明入朝，見宮人狂出，詢駕不知所在，而賊馬已過城矣。公走鐵匠胡同，遇友人胡季宣延之入，欲自縊，不得隙。日午之敦至，公曰：吾死矣，我不過做幾篇文字，得高第，食厚祿，世亂既不能匡，君危又不能救，是天地間罪人，死後當露置平子門外，以為人臣尸位素餐者戒。不必歸葬也。敦悲泣，公曰：勿泣，人生百年亦死，若得其正，死猶生也。語云：寒疾不汗，五日而死。設去年染疫不死乎？汝當讀書，讀書以明道，要識綱常兩字，如汝弟從賊偷生，非吾子也。蓋公次子之陶，於壬午為曹賊羅汝才所獲，羈之營中，後又歸闖，尋以自成出，與孫傳庭迎敵，之陶竊其令箭以逃，竟穿營走出，將渡黃河，盤獲，見闖、陶罵不絕聲，賊怒剮之。時賊屯河南嵩縣事，公尚不知，故責其偷生云。尋命敦別去，欲俟靜夜投繯。抵暮，長班引賊入胡室，執公行，道遇敦，公袖出絕命詞一紙授之。前有詩云：百歲春光強半過，劻時力短愧鳴珂。詩書萬卷多無用，惟有先賢正氣歌。後云天崩地坼，我輩讀書明道，豈能茍且求活。一月綸扉，廿年玉署。雖事柄不由己操，而大義安可不立。畢命投繯，暢然無憾，吾兒勉旃忠孝，勿為過傷。長途孤襯，勢難自達，到處青山，可埋吾骨，何必故鄉等語。是夜，賊擁至窩鋪，用兩賊幫宿，公欲求死不得，尋執見劉宗敏，逼勒助餉，百方毒辱，賊押歸寓，乘間服冰片而死。子之敦純孝有聞，今流寓湖州。</ref>。

==参考==
{{reflist}}
{{天啓五年乙丑科殿試金榜}}
{{DEFAULTSORT:Qiu丘}}
[[Category:明朝庶吉士|Category:明朝庶吉士]]
[[Category:明朝翰林院检讨|Category:明朝翰林院检讨]]
[[Category:明朝詹事府詹事|Category:明朝詹事府詹事]]
[[Category:明朝礼部侍郎|Category:明朝礼部侍郎]]
[[Category:明朝东阁大学士|Category:明朝东阁大学士]]