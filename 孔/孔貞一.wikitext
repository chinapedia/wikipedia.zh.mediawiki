'''孔貞一'''（{{bd|1570年||1627年||}}），字'''紹虞'''，[[河南|河南]][[開封府|開封府]][[杞县|杞县]]人。[[明朝|明朝]]政治人物、[[進士|進士]]出身。

== 生平 ==
幼聪敏，年十二，为学使者所赏拔入庠。万历十三年乙酉（1585年），年十六，应省试，时场中犹阅墨牍，主司见其规格严整，疑为老宿已入彀矣，而抑之，副车撤棘，知是贞一，悔之。贞一退，益肆力于学。[[萬曆|萬曆]]十六年（1588年）戊子乡试第三，十七年（1589年）聯捷己丑科進士，初任[[江陵县|江陵县]]知县，下车首革衙蠹之弊，钱粮严禁火耗，无论需索概绝，即收者稍溢于额，必痛惩之。江堤颓圮，裁浮费，雇工筑之，民若不知堤之成者。莅陵八年，荆人思之，比去，特为建庙，与汉[[刘琨|刘琨]]并祀。三十年壬寅（1602年），擢福建道[[監察御史|監察御史]]，巡视城务，一时巨憝如李五秃子辈，结连勋戚諸璫势，倾中外，卿相侧目。貞一擒得之，立毙杖下，自是权贵斂迹，畿甸肃然。三十二年甲辰，按漕，時河务方殷，董河尚书利速成功，濬治多不如法，貞一具疏劾之。承平日久，举人居乡有不法者，贞一请听各直省巡按御史考察，遂著为例。三十四年丙午，按蜀<ref>万历三十五年六月，四川巡按御史孔贞一论安尧臣党助阎宗传事，下兵部，以黔议未定，不覆诸将领功次。</ref>，括赎锾，抵全蜀商税三万两，拂税璫丘乘云意，累疏诘辨，终不为挠。又请蠲岁输扇金，得免其半。三十六年戊申，按京畿，奏临洺关远于郡邑，请设府佐以弹压之。三十七年己酉冬，奉命掌庚戌大计<ref>万历三十七年六月，命福建道御史孔贞一掌河南道管理大计。</ref>，条陈计典诸事务，甄别之当，百度折服。寻丁继母忧，归家守令，欲一识面不可得。贞一素性謇谔，风节挺然，居官三十年，食不重味，服必布素。夙兴夜寐，始终如一。在西台，疏不下数百上，皆有禆时政，上每优诏答之。巡方所至，苞苴请托，概为禁绝。神宗知其賢，方将柄用，而贞一卒矣，年五十八<ref>《杞县志》</ref>。

== 参考资料 ==
{{reflist}}

{{萬曆十七年己丑科殿試金榜}}

{{Authority control}}

{{DEFAULTSORT:Kong孔}}
[[Category:孔姓|Z]]
[[Category:杞县人|Category:杞县人]]
[[Category:萬曆十六年戊子科舉人|Category:萬曆十六年戊子科舉人]]
[[Category:明朝江陵县知县|Category:明朝江陵县知县]]
[[Category:明朝福建道監察御史|Category:明朝福建道監察御史]]


{{明朝人物小作品}}