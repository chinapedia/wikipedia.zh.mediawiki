[[File:Kong_Yingda.jpg|thumb]]》裏的孔穎達像]]
'''孔颖达'''（{{bd|574年||648年|10月10日|孔颖达}}），[[表字|字]]'''衝遠'''（一作'''-{沖}-遠'''、'''仲達'''、'''-{沖}-澹'''），[[冀州|冀州]][[衡水|衡水]]（今[[河北|河北]]衡水市）人。[[孔安|孔安]]之子，[[孔子|孔子]]三十二代孫。[[唐朝|唐朝]]经学家。

生於[[北齊|北齊]][[高緯|後主]][[武平|武平]]五年（574年），八歲就學，曾從[[劉焯|劉焯]]問學，日誦千言，熟讀經傳，善於詞章，[[隋|隋]][[大業|大業]]初，選為“[[明經|明經]]”，授河內郡博士，補太學助教。隋末大亂，避地虎牢（今[[河南省|河南省]][[滎陽|滎陽]]汜水鎮西北）。入唐，任[[國子监|國子监]][[祭酒|祭酒]]。曾奉[[唐太宗|唐太宗]]命編纂《[[五經正義|五經正義]]》，融合南北經學家的見解，是集[[魏晉南北朝|魏晉南北朝]]以來[[經學|經學]]大成的著作。卒於[[貞觀|貞觀]]二十二年（648年），終年75歲。

孔颖达所疏或正義的經書包括《[[周易|周易]]》、《[[尚書|尚書]]》、《[[詩經|詩經]]》、《[[禮記|禮記]]》和《[[左傳|左傳]]》等。

==孔颖达碑==
现在陕西醴泉县昭陵博物馆，[[于志宁|于志宁]]撰文，书者不详。螭首方趺，碑圭[[篆书|篆书]]阳文《大唐故国子祭酒曲阜宪公孔公之碑铭》，共4行，每行4字。前人称《孔祭酒碑》或《曲阜宪公碑》。
{{Quotation|
大唐故太子右庶子银青光禄大夫国子祭酒上护军曲阜宪公孔公碑铭
<br>礼部尚书兼太子左庶子上柱国黎阳县开国公于志宁字仲谧撰

<br>　　盖闻八卦已列，书契之迹肇兴；六籍既陈，礼乐之基斯阐。是以厉乡设教，道德垂训於百王；洙水立言，雅颂作法于万世。如欲化民成俗，致远钩深，非博物不以究其源，非口口何以弘其口。口穷先圣之幽赞，为後进之范围，轶匡张而骧首，趋贾杜而矫翼，见之祭酒曲阜宪公矣。'''公讳颖达，字-{沖}-远，冀州衡水人也'''。若夫顺天开物，黑帝宁区夏以干戈；定乐删诗，素王正人口口节制。霸翊口口，口令誉於鹤口；光赞万机，振芳声於龙鼎。可谓长源眇眇，将德水而俱遥；曾构岩岩，与削成而共峻。其後公侯载德，簪绂连晖，备在缣缃，可得而略。'''曾祖灵龟，魏国子博士'''，辟应元之口高，驰誉成均；口允恭之通识，飞英庠序。'''祖硕，授魏治书侍御史'''，冠饰神羊，权豪为之屏迹；任司衡象，风俗以之肃清。'''父安，齐青州法曹参军'''，轻重之典，情在公平；大小之狱，心敦宽简。公蕴灵上智，禀气冲和，量包万口之陂，骏骋千里之足。庭罗俎豆，幼习升降之仪；门列骖驵，少怀远大之操。博韬金匮，覃思迈於西河；学富石渠，沉研冠於东阁。词光翰苑，文丽彩虹，思极掞天，才华日口。蹈忠孝以行已，践仁信以立身。口汉皋之名珠，光映照车之宝；抱金山之美玉，价重连城之琰。闻之者未面而虚口，见之者忘言而倾盖。可谓儒宗之师镜，学府之口口者焉。昔大业膺图，更开横塾，贲帛而徵轅固，口口而辟董钧。欲使礼盛鸿都，业隆槐市，大访时彦，广召学徒。公优游七经，苞括百氏，牢笼曹许，孕育毛王。足使仲远伏膺，子幹请道，所以口天资於渐陆，纪地由乎滥觞。屈此高才，俯从末任。'''起家授河内郡博士，寻除太学助教'''。于时炎政委驭，海县分崩，灾甚襄陵，祸踰楚岳。巨猾於焉鸮视，大憝所以鸱张。比王粲之寓迹荆门，同班彪之销声陇坻。归汉尚阻，还蜀无由。暨六合同文，八紘口轨。既允背淮之口，遂陪河曲之游。'''即与司空梁国公、礼部尚书黎阳公、秘书监永兴公为秦府文学馆学士兼文学博士'''，东胶西序，讲肆於是重兴；碣馆台宫，文口於兹愈盛。'''九年，迁国子博士'''。膏梁胄子，举抉成荫；章甫鸿儒，挥汗为雨。而摄齐问感，譬洪锺而俟叩；负笈质疑，方衢尊而待口。声实振於关右，芳风盖於淹中。'''其年封曲阜县开国男，食邑五百户'''，析-{珪}-胙土，望重口口；建旄口口，声口扶德。'''贞观二年，改授给事中'''。职亚夕郎，位参口口，丹墀近待，允属时英。'''四年，加员外散骑常侍、行太子中允'''。入陪玉裕，出侍金舆，荣重起居，寄深献替。'''六年，除国子司业，寻转太子右庶子，七年迁右庶子兼国子司业'''，以公醇固可口，行检有闻，遂得口谕宸宫，调护国本，比迹君仲，连口子威。'''十年，奉敕共秘书监郑公修《隋书》'''，良直著乎青史，微婉表於丹书。跨固超迁，含刘孕谢。特蒙恩诏，赐秩增班，'''加散骑常侍、行右庶子，兼国子司业，封如故'''。制礼作乐，沿革不同，於是广召多闻，委以删定。其大戴、小戴之舛错，前郑、後郑之危疑，往哲之所不通，前贤之所未释，公剖兹析节，鍼此膏盲，足使仪刑曲仁，粉泽王化。礼成，门奉明敕口赏，'''进爵为子，邑七百户，赐物二百段。其年，以公匡弼副主，屡进谠言，与左庶子黎阳公特蒙恩诏，又赐黄金一斤，绢一百匹。十二年，除国子祭酒、东宫侍讲，封如故'''。昔孙卿名播齐邦，膺兹宠命；口瑰道光晋国，荷此殊荣。公乃再振颓风，重宏绝业，而学徒盈於家室，颂声彰於国朝。'''十四年，车驾幸学，亲观释奠'''，公口总九流，才兼六艺，彝伦之所钻仰，耆德之所推崇。诏公升於讲筵，寔允佥望。连环暂析，朱云谢其谈锋；英辩一摛，口口惭其河泻。下帷博学，闭户多闻，竞举云梯，争回雄戟。公金汤易固，楼雉难攻，遂使辅嗣倒戈，大春反旆，宿疑旧惑，口顺水销。简在神衷，特蒙天眷。悠悠百代，方见斯口。'''礼毕，上《释奠颂》一篇'''，文艳雕龙，将五色而比彩；韵谐丹凤，与八音而同节。逸思掩於子玉，丽藻超於口口。蒙降敕口口口表，赞其书曰：“省表并所上《释奠颂》，殊为佳作。循题发函，清词烂其盈目；口口口口，逸气飘已凌云。骊龙九重，不足方斯绮丽；威凤五彩，无以比其鲜华。扬雄掞口，高踪口远；黄香口口，口口犹口。口口口口，弥觉欣口。昔强秦之末，政教凌迟，缙绅以委焚坑，坟典以为灰烬。逮炎汉握图，口敷经学，宪章斯教，文艺聿修。及自三国，迄于晋宋，书记可略而言之。近至随运将终，天下鼎沸，礼乐崩沦，口口口口，鉴乎秦随，岂不怆恨？朕少逢口季之时，长遇干戈之口，今临兹宸极，执口璇玑。若阪泉崇国之功，口有之矣。”灵台辟雍之德，则未可庶几。虽然亦尝有意乎雕虫，存心乎儒史，开献书之路，口口口之贤。束帛蒲轮，亦以多矣，而学谢稽古，文惭往哲，口以属仲春，言口口口。国老参於东序，庶老口於西庠。听广论而无双，导深义而重席。洪锺待扣，扣无不应；幽谷发声，声无不答。是知口声口德，口口口口口卿。夙挺-{珪}-璋，早标令誉。网罗百氏，苞括万经。思涌珠泉，情抽蕙圃。关西孔子，更起乎方今；济南伏生，重兴乎兹时。庶令弘四科於缥帙，阐百遍於青衿。翰苑词林，仰其口口；口口口口，口口口口。'''奉敕修撰《五经义疏》'''。公博极群书，游口众艺，削前代之纰缪，口往哲之萧稂，谅万古之仪刑，寔一代之标的。'''蒙敕改名《五经正义》，付国子监施行，赐物三百段'''。公敦老氏之止足，追太史之鸣谦，奏请归闲，优诏不许。累表闻奏，始蒙矜允，禄赐防阁，一同在官。又使'''中书令马周'''赍手诏存问，荣宠之极，旷古罕俦。口世室於国阳，伫闻公玉之制；告成功於日观，庶睹司马之书。口口口口之光，口口两楹之梦，环海徒口，口口千月之口。'''以贞观廿二年九月十八日薨於万年县平康里第，春秋七十有五'''。哀感丹宸，悲动缙绅。甚魏主之惜桓阶，若晋人之伤卫玠。'''诏赠物一百段，陪葬昭陵，丧事所须，率由官给，太常考行，谥曰宪公，礼也'''。子口遗老，陪延陵而起坟；元凯贞臣，奉峻阳而卜兆。以今访古，隔代同符，惟公气禀五常，道光六行，得孔甫之具体，总姬旦之多才，延阁策府之奇书，探赜索隐，东馆南宫之逸口，睹隩穷源。冤气积於无口口，无劳方朔之对；大乳见於渭浦，不假张宽之言。道合者，不以贱贫而易交；行伪者，无以权贵而投分。志怀耿介，性尚旷达，有石奋之谦恭，类宋弘之方正。推贤进士，後已先人。举事而口典謩，发言而成准的，乃九流之翘楚，百辟之羽仪。於时将创明堂，令群儒详审，互陈闻见，争起异端。公捃摭旧事，宪章故实，删裴頠之制度，略蔡雍之节文，酌今古之仪，得丰俭之衷，褒衣博带，莫不口服。贞观之始，品翚惟新，缉六乐之遗章，修五礼之坠典。记事记言之史，俱资笔削，大雅之诗，咸伫刊定。'''奉敕修《隋史》五十卷，《新礼》一百卷，《五经正义》一百七十卷'''。迈南董於曩策，逾孟庆於先书，虽图匱县金吕览，口斯口口户口，置笔论衡，匹此未奇，撰讫奏闻，帝用嘉尚。后仓制礼，名振曲台；孙通创仪，荣光稷嗣。以今方古，彼独何人。岂谓食薪为灾，梦桑成口，魏敷之药无效，齐鹊之言口征。遂使山阳之邻，空口长笛之响；鲁宫之壁，徒闻金石之声。'''世子志玄'''等，悲深陟岵，思乌口而无期；恩极昊天，对风枝而增恸。恐锺律易改，陵谷难常，乃口氏英猷，永传五鼎；杨公高轨，长勒四碑，敬陈伐阅，树之神道。其铭曰：
<br>　　赫赫华胄，岩岩崇趾。玄鸟降神，口口效祉。德表温室，道光阙里。绩著太常，芳流惇史。诞生令悊，卓荦绝群。百丈挺秀，九畹腾芬。迢口流略，囊括邱坟。凌云缛藻，口口口口。逍遥群籍，网罗众艺。行迈九言，思穷五际。糠秕名墨，锱铢象系。藻越潘词，策高孙第。世尚典故，时敦学植。宾雁成行，翘车转轼。金马待诏，璧池摄职。口口钦风，青衿咏德。飞缨黄屋，口口六口。口口口宫，口口三善。献书洛口，口口礼阐。六学规模，百寮冠冕。峰陨丧贤，石折歼良。怆矣武库，哀哉智囊。茔嘶白马，坟瘗黄肠。九泉虽閟，千载名扬。
}}

==参考==
* 《昭陵碑石》
== 外部链接 ==
{{Wikisource author}}
*[https://web.archive.org/web/20160307122403/http://qlwh.com/jidi/xinshu.asp?id=451 孔颖达世系考略——兼《元和姓纂》与《宋史》所载孔子世系订误]

{{-}}
{{十八學士}}

[[Category:唐朝经学家|K孔]]
[[Category:尚書研究者|Category:尚書研究者]]
[[Category:衡水人|K孔]]
[[Category:孔子三十二代孫|Category:孔子三十二代孫]]
[[Category:孔姓|Y颖达]]