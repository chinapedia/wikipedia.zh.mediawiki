'''十六正士'''，即[[佛教|佛教]]著名的十六位在家菩薩，出自《[[大乘無量壽莊嚴清淨平等覺經|大乘無量壽莊嚴清淨平等覺經]]》，他們是[[賢護菩薩|賢護菩薩]]、[[善思惟菩薩|善思惟菩薩]]、[[慧辯才菩薩|慧辯才菩薩]]、[[觀無住菩薩|觀無住菩薩]]、[[神通華菩薩|神通華菩薩]]、[[光英菩薩|光英菩薩]]、[[寶幢菩薩|寶幢菩薩]]、[[智上菩薩|智上菩薩]]、[[寂根菩薩|寂根菩薩]]、[[信慧菩薩|信慧菩薩]]、[[願慧菩薩|願慧菩薩]]、[[香象菩薩|香象菩薩]]、[[寶英菩薩|寶英菩薩]]、[[中住菩薩|中住菩薩]]、[[制行菩薩|制行菩薩]]、[[解脫菩薩|解脫菩薩]]。

「正士」者，《度世經》曰：開士、大士、聖士、力士、正士等。皆菩薩之異稱。又《甄解》云：「『正』謂正道，『士』謂士夫。在家之稱。此等大士，外現凡形，內深達正道故，居家名為正士。」又《會疏》曰：「十六正士者，《文殊師利嚴淨經》言：『菩薩八萬四千及十六正士』。則明知正士之名，云居家菩薩。『正』謂正道，『士』謂居士。此等大士，雖葆光和塵，久出於邪道，深達於正法，故云正士也。」準上可知，正士者，即在家菩薩。

又十六者，密宗以十六數，表圓滿無盡。《出生義》云：「厥有河沙塵海數量，舉十六位焉；亦塵沙之數不出於此矣。」

「賢護」等十六正士，常見經論。《[[勝思惟梵天經|勝思惟梵天經]]》及《[[思益經|思益經]]》，列十六名。《[[智度論|智度論]]》標十六，但僅列六名。論曰：「善守（即賢護）等十六菩薩是居家菩薩。」下列五名，茲不俱引。《思益經》云：「若眾生聞名者，畢竟得三菩提，故云善守。」

[[Category:菩薩|*]]
[[Category:佛教名數16|Category:佛教名數16]]