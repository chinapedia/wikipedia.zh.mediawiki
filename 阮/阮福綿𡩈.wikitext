'''阮福綿𡩈'''（{{vie|v='''Nguyễn Phúc Miên Miêu'''|hn=阮福綿𡩈}}，{{bd|1832年|1月3日|1865年|5月25日|catIdx=R阮}}<ref name=shipu>《阮福族世譜》，順化出版社，1995年，310-311頁。</ref>），初名'''阮福綿𡨃'''（{{vie|v='''Nguyễn Phúc Miên Cầu'''|hn=阮福綿𡨃}}），[[嗣德帝|嗣德帝]]即位後改今名，[[越南|越南]][[阮朝|阮朝]][[明命帝|明命帝]]第五十六子，生母貴人[[阮氏幸|阮氏幸]]。

==生平==
[[明命|明命]]十二年十二月初一日（1832年1月3日），阮福綿𡩈在順化皇城出生。年少好學。明命二十一年（1840年）四月，受封'''鎮定郡公'''（{{vie|v=Trấn Định Quận Công|hn=鎮定郡公}}）<ref>《大南實錄》正編第二紀 卷二百一十二 明命二十一年四月 冊封皇子條。</ref>。[[嗣德|嗣德]]十八年五月初一日（1865年5月25日），阮福綿𡩈去世，壽三十五歲，賜諡'''敦懿'''。葬於[[承天府_(越南)|承天府]][[香水縣|香水縣]]居正總楊春上社<ref name=shipu/>，在[[香茶縣|香茶縣]]長銃內邑建祠祭祀。

==子女==
阮福綿𡩈有3子2女。後裔按御賜瓦字部起名。
*長子[[阮福洪㼷|阮福洪㼷]]<ref>《大南實錄》正編第五紀 卷五 作[[阮福洪甎|阮福洪甎]]，改從母姓為[[潘甎|潘甎]]。</ref>，初襲封畿外侯，後有罪奪爵，改從母姓。成泰元年（1889年）開復原爵。
**孫[[阮福膺甄|阮福膺甄]]，襲封佐國卿。

==册文==
明命二十一年（1840年），册封镇定郡公册文：
{{quote|<blockquote>維明命貳拾壹年歲次庚子肆月辛酉朔越陸日丙寅，承天興運，皇帝若曰：</blockquote>}}
{{quote|<blockquote>朕惟周有庶邦之遺，克壯本支；漢有同姓之封，茂資翰屏。朕遠稽古道，厪念邦圖。式明垂裕之謀，特厚分封之典。咨爾皇五十六子綿家，麟振濟美，爪緒流輝。恭順著於家庭，克迪言行之教；友愛篤于兄弟，彌敦謙遜之風。方懋進修，宜昭各命。尊爵肆今釐定，本至愛以行乎至公；桓圭特準建封，惟乃位心觀夫乃德。是用晉封爾為鎮定郡公。錫之冊印，爾其恪遵禮度，慎守威儀。忠孝一心，益凜操修之寔；始終永譽，長承引翼之光。欽哉。</blockquote>}}
{{quote|<blockquote>嗣德拾捌年閏五月初壹日改給</blockquote>}}

==注釋==
{{reflist}}

==參考文獻==
*《阮福族世譜》
*《[[大南實錄|大南實錄]]》正編列傳二集 卷七
{{阮聖祖子女}}
[[Category:阮聖祖皇子|Category:阮聖祖皇子]]
[[Category:阮朝郡公|Category:阮朝郡公]]
[[Category:諡敦懿|Category:諡敦懿]]