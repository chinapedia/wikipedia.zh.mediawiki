{{Otheruses|other=名为潘伯和的其他人物|潘伯和}}

'''潘之祥'''（{{bd|？||？|catIdx=}}），字'''伯和'''，[[直隶|直隶]][[徽州府|徽州府]][[婺源县|婺源县]]桃溪人，[[明朝|明朝]]政治人物。

== 生平 ==
生有异表，領萬曆十六年（1588年）戊子科應天鄉薦，二十六年（1598年）戊戌成進士，任[[潜江县|潜江县]]知县，廉明敏决，民稱神君。潜故卑湿，濒江水，啮岁损赋十二三，祥筑堤障之，土滋沃而幹止永宁。潜有猾胥在藩司者，舞文盗潜赋，不可诘，祥廉知之，计致坐以法，藩长屡檄为脱，祥不为动。榷璫陈奉以矿税毒三楚，藩司郡守辄飞檄械系，又置榷关于潜之策口，翼以偽弁，商船所过化为虚舟。一廣文携家之任，伪弁诬以诱略，收其資，沉其人。祥曰：破柱勠奸，古为何人？立系偽弁于庭，毙之杖下。奉怒，三下檄逮祥，祥曰：天子命吏，奴辈曷敢尔！事聞，朝议撤奉回，刚风劲节，誦盈三楚。寻内召补山西道御史，时有倡为门户之说，禁锢清流者，正人君子相率引去。祥上章抗论大臣当佐成盛治，不宜引避自全，负朝廷倚赖至意。巡视長芦盐法<ref>万历四十年十月丙戌，命御史吕图南往浙江，薛贞往苏松，王九叙往淮扬，钱春往湖广，周应期往广东，潘浚往贵州，龙遇奇往陕西，吉人往甘肃，吴允中往宣大，各巡按。徐缙芳往两淮，潘之祥往长芦，杨鹤往两浙，杨州鹤往河东，各巡盐。李徵仪巡视两关，潘汝祯巡视屯田，田一甲巡视京通二仓，张铨巡漕。</ref>，持廉剔蠹，其封事有简贤能、重事权、禁影射、止開引诸碩画<ref>万历四十三年正月，长芦巡盐御史潘之祥条议盐法：一防沿河夹带，议于德州临清东昌济宁四处各委巡河巡盐等官，凡官船粮艘严加搜缉，如有夹带，究治船户；一严营军私贩，京营军士往往骑坐大马，挟持弓矢刀剑，百拾成群，驮载私盐，巡缉人役莫敢谁何，请令通州参将守备等官协力缉捕，有功纪录，失事参处，其营捕各官如有纵军私贩，一体并究；一禁商民之影射，于额引正馀盐外不许夹带，沉没引盐不许捏告补掣；一止奸商开引，于边中额引外，不许借名济边增开盐引，以壅盐法。户部题覆， 上命依议行。</ref>，为鹾政所嘉赖，语多切中时忌，遂外迁江西藩司参议，分巡饶南九江三郡<ref>万历四十三年六月，是时各省司通官缺至四十九员， 上因亢旱祈祷，连日简发，以潘之祥为江西参议。</ref>。以议损湖关税额，與巡撫不合，引疾归<ref>万历四十六年十二月，是年南京科道糾劾方面：陈禹谟、韩仲雍、宋祖腾、金励、潘之祥、赵祖荫、金锡、吴维东、贾熙绩、刘昶、朱正色、冉德升、罗之鼎、龙国禄、黄文炳、曾应棨、陈其猷、金良范、高金、李楼凤、柯维蓁、矫九皋、程应龙、萧以裕、高桂、唐玉。</ref>。时與同邑少原余公、登原汪公讲明正学，日進諸子弟课文艺，置田三十亩为馆谷資，名曰：兴贤文会。直指使者屡列荐剡，绝意不出，竟以守道終其身。生平尤篤孝友，登乡荐日，痛祖若父不及見，慟哭不自胜。母弟早世，视遗孤文伟如己子，后督学[[陈起龙|陈起龙]]采舆论，祀乡贤。著有《蘭臺疏草》、《居潜小录》<ref>《婺源县志》</ref>。

==参考文献==
{{reflist}}

{{萬曆二十六年戊戌科殿試金榜}}

{{Authority control}}

{{DEFAULTSORT:}}
[[Category:潘姓|Z]]
[[Category:婺源人|Category:婺源人]]
[[Category:萬曆十六年戊子科舉人|Category:萬曆十六年戊子科舉人]]
[[Category:明朝潜江县知县|Category:明朝潜江县知县]]
[[Category:明朝山西道監察御史|Category:明朝山西道監察御史]]
[[Category:明朝江西布政使司參議|Category:明朝江西布政使司參議]]