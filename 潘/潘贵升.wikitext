'''潘貴升'''，[[捻軍|捻軍]]軍官，[[清兵|清兵]]的[[臥底|臥底]]，1867年11月於[[江蘇|江蘇]][[贛榆|贛榆]]戰場襲殺[[捻軍|捻軍]]領袖[[任柱|任柱]]（[[任化邦|任化邦]]）。

==過程==
捻寇中之最黠猾者，以[[賴汶光|賴汶光]]為最；而慓悍善戰，莫如[[任柱|任柱]]，所統馬隊頗多。

方諸軍劃[[運河|運河]]而守，捻眾馬步約近十萬，盤旋濟青沂海之間，行蹤猋忽，官軍追逐往往落後，實未能制勝也。

一日，銘軍逐捻於[[安邱|安邱]]、[[濰縣|濰縣]]之交，獲一目曰[[潘貴升|潘貴升]]者，訊知為任柱帳下健兒。將殺之，貴升呼曰：「赦我，我願投誠！」其甥有唐某者，在銘軍作哨官，亦願保釋之。'''

[[劉銘傳|劉銘傳]]聞之，乃語貴升曰：「汝能為我殺任柱乎？'''」

對曰：「能。」

乃畀以槍一，曰：「'''此去若成功而返，賞三品銜花翎，白金二萬兩'''。如不能，亦不汝責。任汝相機為之可也。」蓋劉意非望其必成，以為即不能成，不過棄一槍耳。貴升執槍馳馬而去，復歸柱，柱信而不疑，乃置帳下。

明日復戰，貴升忽以槍擊柱，殞於陣前，縱馬奔向官軍，告劉曰：「我已殺任柱矣！」始猶不信，繼見捻黨不復耐戰，銘軍與諸軍連日大捷，追至贛榆[[沭宿|沭宿]]境內，降捻供稱任柱實死，乃賞貴升如前約。

==參見==
*《[[清椑類鈔|清椑類鈔]]·武略》

[[category:清朝軍事人物|P潘]]
[[category:太平天國人物|P潘]]
[[category:潘姓|G貴]]
[[Category:捻军人物|Category:捻军人物]]