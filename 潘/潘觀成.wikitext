{{明清人物信息框
| 姓名 = 潘觀成 
| 圖片名稱=  
| 圖片大小 = 220px
| 圖片說明 =  
| 最高職務 = [[四川|四川]][[鄰水縣知縣|鄰水縣知縣]]
| 國家 = 大清
| 爵位 =
| 籍貫 = [[江蘇|江蘇]][[常州府|常州府]][[宜興縣|宜興縣]]
| 字號 =  
| 諡號 = 
| 出生日期 = ？年？月？日（？年？月？日）
| 出生地點 =
| 逝世日期 = ？年？月？日 
| 逝世地點 = 
| 府邸 =
| 墓葬 = 
| 配偶 =  
| 親屬 = 曾祖、祖、父，母
| 出身 = 
* 乾隆二十七年壬午科舉人
* 乾隆三十六年辛卯恩科進士
| 經歷 = 
| 著作 =  
* 《拉里風土記》
*
*
}}
'''潘觀成'''（{{bd|1734年||？年|catIdx=P潘}}），字'''希仁'''，又字'''誠齋'''，[[江蘇|江蘇]][[常州府|常州府]][[宜興縣|宜興縣]]人，乾隆二十七年（1762年）壬午科[[舉人|舉人]]，乾隆三十六年（1771年）辛卯恩科[[進士|進士]]<ref>「潘觀成，梓潼知縣」。（嘉慶二年）《重刊宜興縣志》卷二進士、舉人，第40、42頁</ref>。

== 生平 ==
乾隆四十六年（1781年）六月，輪班候選知縣<ref>潘觀成，年48歲，乾隆36年進士。《清代官員履歷檔案全編》第二十一卷，319.326頁</ref><ref>「是日，吏部帶領六月分月選官籤掣。刑部山東司郎中郭善學、禮部主客司郎中李蔚、吏部稽勲司員外郎陳大文、内閣典籍王鍾泰、中書科中書周變，貴州石阡府知府董成謙、江西袁州府同知邢璵、建昌府同知稽承志、南昌府同知王庚長、雲南雲南府同知達靈阿，雲南府昆陽州知州袁鏞、湖北襄陽府均州知州張南圖，河南南陽府通判王錦，江西吉安府通判于飛鳳、山西長子縣知縣宓漺，福建上杭縣知縣衛時敏、江西興國縣知縣恩古達，廣東三水縣知縣栁蓁、廣東和平縣知縣侯學詩、山西臨縣知縣燕位璋、江西德安縣知縣郎克謙、甘肅會寕縣知縣李堡、湖南永興縣知縣張治，陝西麟遊縣知縣萬方泰、廣西馬平縣知縣朱英千、江西萬載縣知縣謝衮、山西永和縣知縣尤懷時、廣東吴川縣知縣王椿年、安徽颕上縣知縣王覲宸擬改教職，江西泰和縣知縣李立本、擬備知縣韓暢、潘觀成引見。奉諭旨：郭善學等依擬用。掣得福建上杭縣知縣之衛時敏，著調補江西興國縣知縣，所遺上杭縣知縣員缺，著掣得興國縣知縣之恩古達補授。掣得廣東三水縣知縣之柳纂，著調補廣東和平縣知縣，所遺三水縣知縣員缺，著掣得和平縣知縣之候學詩補授。掣得江西泰和縣知縣之李立本，著照所擬以教職用。所遺泰和縣知縣員缺，著擬備知縣韓暢補授。餘依議。又帶領六月分滿月選官戶部主事海明、光祿寺署正昌奕祿引見，奉諭旨：海明等依擬用。是日，上駐蹕承德府行宫。」《清高宗起居注》卷三十一乾隆四十六年七月</ref>。

乾隆四十六年九月，掣得[[四川|四川]][[梓潼縣|梓潼縣]][[知縣|知縣]]<ref>「又吏部奏八月分月選官籖掣：直隸保定府安州知州劉寛、甘肅西寧府通判張鉞、甘肅正寕縣知縣楊賀麟，甘肅古浪縣知縣張承澤、甘肅禮縣知縣熊正銘，江西星子縣知縣丁正心，甘肅朔縣知縣李逢泰、四川安縣知縣張仲芳、甘肅鎮畨縣知縣王賜均，甘肅靈靈臺縣知縣武粵生，四川盧山縣知縣王廷端，湖南龍山縣知縣張朝欒，浙江嘉善縣知縣恒明、甘肅隴西縣知縣阿泰、四川太平縣知縣李廷屏、甘肅崇信縣知縣吳斐，湖南沅江縣知縣尹潮、四川梓潼縣知縣潘觀成、甘肅漳縣知縣護曽力行、湖北巴東縣知縣羅拔，陜西定邉縣知縣張曽垿、甘肅平羅縣知縣朱笏臣，江西鉛山縣知縣沈士玉，甘肅安定縣知縣劉孟魁、甘肅泰安縣知縣劉震、四川大竹縣知縣陳仕林、江蘓蕭縣知縣陳璜、甘肅安化縣知縣陳奎耀、四川梁山縣知張守愚、甘肅文縣知縣劉鶴鳴、四川秀山縣知縣焦李庚、甘肅通渭縣知縣譚名池，曾經留京辦事王大臣騐看。淂甘肅漳縣知縣曾力行擬調補甘肅平羅縣知縣，所遺漳縣知縣貟缺，即以平羅縣知縣朱笏臣補授。四川秀山縣知縣焦李庚、甘肅通渭縣知縣譚名池、甘肅文縣知縣劉鶴鳴，俱擬改教職。所遺甘肅通渭縣知縣以備班知縣王悽擬補，四川秀山縣知縣以汪長齡擬補，甘肅文縣知縣以周猷擬補一疏，奉諭旨：劉寛等依擬用。掣淂甘肅漳縣知縣之曽力行，着照所擬，調補甘肅平羅縣知縣。所遺漳縣知縣員缺，着掣淂平羅縣知縣之朱笏臣補授。掣淂四川秀山縣知縣之焦李庚、掣得甘肅通渭縣知縣之譚名池、掣得甘肅文縣知縣之劉鶴鳴，俱着照所擬，以教職用。所遺通渭縣知縣員缺，著照所擬，以擬備知縣王悽補授。秀山縣知縣員缺，著照所擬，以擬備知縣汪長齡補授。文縣知縣員缺，著照所擬，以擬偹知縣周猷補授。餘依議」，《清高宗起居注》卷三十一乾隆四十六年九月</ref><ref>咸豐八年《重修梓潼縣志》卷三職官，第19頁</ref><ref>「潘觀成，字希仁，一字誠齋，少學於外家史氏，刻志自勵，補博士弟子，後與同邑許重炎少來，並受知於學使博野尹公，尹公誨之曰：自宋以來儒者言理學之書不可勝讀，學期爲已，其要在勤讀小學近思錄耳，無何尹公卒，觀成感公知，不忘公敎，爲文以哭焉。乾隆壬午舉於鄉，辛卯成進士，選授四川梓潼縣知縣，充戊申鄉試同考官，管理拉里糧務府，居拉里三年，悉其民風土俗，撰《拉里風土記》，摹寫甚工，令閱者如目擊其可喜可愕之情狀云，晚歲吿歸，年八十餘而卒」，道光二十年《重刊續纂宜荊縣誌》卷七之一，人物，第18頁</ref>。

乾隆四十九年（1785年），四川打箭爐口外管理拉里糧務<ref>「事由:題報打箭爐口外管理拉里糧務梓潼縣知縣潘觀成，到臺接管糧務三年有餘，任內經手錢糧並無虧缺，辦理番情亦屬妥協，請准照例議敘。」，中央研究院歷史語言研究所藏內閣大庫檔案054930-001，乾隆52年12月12日</ref>，撰《拉里風土記》。

乾隆五十三年（1788年），充戊申鄉試同考官，任[[四川|四川]][[順慶府|順慶府]][[鄰水縣|鄰水縣]][[知縣|知縣]]<ref>「潘觀成，江蘇宜興人。乾隆辛卯進士，五十三年任。忠信明決，興賢育才。蒞任以來，刑清政簡，訟廷無冤。每月朔，卽親詣潾山書院，招集諸生，面命耳提，敎以力學之方，進爲之序，一時文風大振。與掌敎潾山山長邑孝廉曾公號和齋，結為文章知己，相視莫逆，以公固邑中端人正士也。」，道光元年《鄰水縣志》卷之二職官，第18頁</ref><ref>「潘觀成，江蘇宜興人。乾隆辛卯進士，五十三年任。忠信明決，興賢育才，政簡刑清，訟廷無冤。馭書役甚嚴，無敢干者。凡大堂後側門向不關閉，公獨晝夜封鎖，典史至，不得進二堂，無由請案委審，窘甚，擕印赴府辭職。郡守斥公苛刻，公唯諾，回署封鎖如故。蓋諸事持正亷能，典史無可挾制也。公暇，卽至隣山書院敎誨生童，文風大振。」，道光十五年《鄰水縣志》卷之四政績，第19頁</ref>。

晚歲吿歸，年八十餘卒於家。

== 参考资料 ==
{{reflist}}

{{乾隆三十六年辛卯恩科殿試金榜}}
{{鄰水縣知縣}}

{{Authority control}}

{{DEFAULTSORT:}}
[[Category:宜興人|Category:宜興人]]
[[Category:潘姓|Guan]]
[[Category:乾隆二十七年壬午科舉人|Category:乾隆二十七年壬午科舉人]]
[[Category:清朝鄰水縣知縣|Category:清朝鄰水縣知縣]]
[[Category:清朝梓潼縣知縣|Category:清朝梓潼縣知縣]]
[[Category:拉里糧務委員|Category:拉里糧務委員]]