'''张遵'''({{bd|769年||830年||}}） 字'''修本'''，其先[[南阳|南阳]]人也。后因做官，遂家于陕西，今为陕西之[[平陆|平陆]]人。曾在成德节度使[[王武俊|王武俊]]、[[王士真|王士真]]、[[王承宗|王承宗]]帐下任职二十余年，历任[[邢州|邢州]]刺史、[[洺州|洺州]]刺史、[[楚州|楚州]]刺史、[[亳州|亳州]]刺史，[[唐文宗|唐文宗]][[大和_(唐朝)|大和]]元年任[[邕州|邕州]]刺史、本管经略招讨处置等使，任至[[大和_(唐朝)|大和]]四年。

== 家世 ==
曾祖张议福，唐[[蔚州|蔚州]]刺史。祖张守环，唐左羽林大将军。父张献弼，唐忠万二州刺史、兼本州团练使，赠工部尚书。

== 生平 ==
公少以门荫授解褐官。年廿，亲裴氏怀恋伯兄，遣省伯舅于[[镇州|镇州]]。时属军宴王公，大张乐于庭，公观焉，乃为镇帅王公（[[王武俊|王武俊]]）见公身长七尺，美须眉，与语良久，便授押衙。明日，兼内院兵马使。不旬月，奏事[[唐德宗|唐德宗]]，授兼[[监察御史|监察御史]]，依前押衙，曰奇士也。及[[王士真|王士真]]知留后，寻改殿中侍御史。[[王承宗|王承宗]]摄留后，国家变更镇事，以[[薛昌朝|薛昌朝]]为帅，发将军[[景忠信|景忠信]]削夺承宗官爵。朝廷振威，成德偳恐。承宗称疾，监军验伏。此时公乃请见，既而承宗曰：“天子不察，宰臣不言，诸将伦安，土地割裂。”公曰：“某亦恐诸将人人异图。”公又曰：“今范阳无事，青郓无事，泽潞无事，沧景无事，天将以镇冀观主上政令，试我公制作。今若忠信不动，可以息词。”于是庭陈将卒，承宗坚卧，一切以公止遏。忠信宣传告毕，刃不得下，公之力也。制使归，具述公之方略，[[唐宪宗|唐宪宗]]曰：“我与宪官信不虚也。”寻有诏赦承宗，公独授侍御史，依前军职入奏，婚故御史中丞忻王傅豆卢公讳靖女。夫人曾祖[[豆卢光祚|光祚]]，皇丹、延二州刺史。祖雄，皇司农卿，赠左散骑常侍。太夫人裴氏，即夫人外老姨也。公既丁外艰，成德军众请墨缞从事。公恳请葬毕，赢形泣血，行路哀之。固请一身归葬，妻子男女悉留镇州。承宗许护丧归东都。葬毕，犹隐居故里。无几，诏追起复，授宁远将军、守左武卫将军、检校大理卿、兼侍御史。寻除右骁卫将军，赐紫金鱼袋。会镇帅祥斋大增先福，以公一家维系，尽放南归。时泽潞用兵，诏选文武，中外无阻者授之，优诏授[[邢州|邢州]]刺史，廉史奏加[[御史中丞|御史中丞]]，改[[洺州|洺州]]刺史，追入拜右[[龙武军|龙武军]]将军知军事。不数月，授[[楚州|楚州]]刺史，又改[[亳州|亳州]]刺史。百姓咸悦，请立德政碑。就加[[御史大夫|御史大夫]]。溪獠侵边，屡从南鄙。诏迁[[邕州|邕州]]刺史、本管经略招讨处置等使。亦既至止，会有南方商旅曾贸易于亳者，曰：“吾知公之政矣。”人或嗜利，利不可干；人或好名，名不可黜。所以出入成德二十余年，忘身立忠，事溢人听。至有巡抚诸洞物，无私犯。由此吏畏威，人悦德。四年政满，表情北归，优诏追复，将有大用。行次[[大和_(唐朝)|大和]]四年八月六日（830年8月27日），薨于潭府旅馆，享年六十二。奏闻，上辍次罢朝，诏赠左散骑常侍。夫人[[元和_(唐朝)|元和]]九年，封南阳县君。[[长庆|长庆]]四年，改封南阳郡君。大和三年六月廿二日（829年7月27日），终于邕州官舍，享年四十二。有女三人，长适[[滑州|滑州]]匡城县尉萧枢，次女适[[均州|均州]]录事参军杨玞，三女适[[严州|严州]]刺史马贞肃。子一人绍，年始九岁。以大和五年二月三日，归祔于河南县金谷乡泉源里侍先茔。

==参考==
* 《旧唐书》
* 《全唐文补遗》第4辑·豆卢署撰《（上残阙）邕州本管经略招讨处置等使邕州兼刺史御史大夫赠左散骑常侍张公墓志铭故夫人南阳郡君河南豆卢氏墓志同叙》

[[Category:张姓|Category:张姓]]