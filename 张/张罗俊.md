'''張羅俊'''（{{bd|1587年||1644年||Zhang}}），字元美，[[北直隸|直隸]][[清苑縣|清苑縣]]人。明末進士。

父[[張純臣|張純臣]]是[[武進士|武進士]]出身，歷官署參將、神機營左副將。羅俊為長子，有五弟[[張罗彦|張罗彦]]、[[張罗士|張罗士]]、[[張罗善|張罗善]]、[[張罗喆|張罗喆]]、[[張罗辅|張罗辅]]，其弟[[張羅彥|張羅彥]]舉崇禎二年進士。

罗俊举崇祯九年（1636年）第一名举人，崇祯十六年（1643年）举进士，弟罗辅亦举同科武进士。羅俊娶一失明女子為妻，而且終身不置妾。[[李自成|李自成]]攻破[[北京|北京]]後，罗俊守城，力戰之，後大呼“我进士张罗俊也”，戰死。<ref>《明史·列传第一百八十三·忠义七》：張羅俊，字元美，清苑人。父純臣，由武進士歷官署參將、神機營左副將。生六子：羅俊、羅彥、羅士、羅善、羅喆、羅輔。羅俊娶瞽女，終身不置妾。羅彥，字仲美，舉崇禎二年進士。累遷吏部文選郎中。楊嗣昌數借封疆事引用匪人，羅彥多駁正。帝疑吏部行私，廠卒常充庭，曹郎多罹譴者，羅彥獨無所染。秩滿，遷光祿少卿，被誣落職歸。羅俊以十六年秋舉進士，羅輔亦以是年舉武進士。而羅彥少從父塞上，習兵事。初官行人，奉使旋里，鄉郡三被兵，佐當事守禦，三著功。給事中時敏奉使過其地，夜半欲入城，羅彥不許。敏劾其擅司鎖鑰，羅彥疏辯，帝不問。十七年二月，賊逼京師，眾議守禦。羅彥兄弟與同知邵宗元等歃血盟，誓死守。總兵官馬岱謁羅彥曰：「賊分兩道，一出固關，一趨河間。吾當出屯蠡縣扼其衝，先殺妻子而後往，其城守悉屬公。」羅彥曰：「諾。」詰旦，岱果殺妻孥十一人，率師去。羅彥等糾鄉兵二千分陴守。羅俊守東城，羅彥西北，羅輔為游兵。公廩不足，出私財佐之。賊遣騎呼降，羅俊顧其下曰：「欲降者，取我首去。」後衞指揮劉忠嗣挺劍曰：「有不從張氏兄弟死守者，齒此劍。」怒目，髮上指。聞者咸憤厲，守益堅，賊為引卻。已，聞京師變，眾皆哭，北向拜，又羅拜相盟誓。而賊攻益急，城中多異議。羅彥謂宗元曰：「小民無知，非鼓以大義，氣不壯。」乃下令人綴崇禎錢一枚於項，以示戴主意。賊謂羅彥主謀，呼其名大詬，且射書說降，羅彥不顧。賊死傷多，攻愈力。李建泰親軍為內應，城遂陷。羅俊猶持刀砍賊，刀脫，兩手抱賊齧其耳，血淋漓口吻間。賊至益眾，大呼「我進士張羅俊也」，遂遇害。羅彥見賊入，急還家，大書官階、姓名於壁，投繯死；子晉與羅俊子伸並赴井死。羅善，字舜卿，為諸生，佐兩兄守城。城將陷，兩兄戒勿死，羅善曰：「有死節之臣，不可無死節之士。」妻高攜三女投井死，羅善亦投他井死。羅輔多力善射，晝夜乘城，射必殺賊。城破，與羅俊奪圍走，羅俊不可，羅輔連射殺數人，矢盡，持短兵殺數人乃死。張氏兄弟六人，羅士早卒，其妻高守節十七年，至是自經死。惟羅喆從水門走免，其妻王亦縊死。羅俊伯母李罵賊死。羅彥妻趙、二妾宋、錢及晉妻師，當圍急時，並坐井傍以待。賊入，皆先羅彥投井死，獨趙不沈，家人出之。羅輔妻白在母家，聞變欲死，侍者止之，紿以汲井，推幼女先入，己從之。羅俊再從子震妻徐，巽妻劉，亦投井死，一門死者凡二十三人。</ref>

==註釋==
{{reflist}}

==參考書目==
*（清）[[張廷玉|張廷玉]]等，《明史》，[[中華書局|中華書局]]點校本

{{-}}
{{崇禎十六年癸未科殿試金榜}}
{{DEFAULTSORT:Zhang张}}
[[Category:崇禎九年丙子科舉人|Category:崇禎九年丙子科舉人]]
[[Category:明朝順天鄉試解元|Category:明朝順天鄉試解元]]
[[Category:明朝战争身亡者|Category:明朝战争身亡者]]
[[Category:清苑人|Category:清苑人]]
[[Category:张姓|Luo]]