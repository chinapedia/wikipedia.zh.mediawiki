[[朱彭寿|朱彭寿]]《舊典備征·卷三》：以忠武為諡 易名之典，世重文正，然多以文臣得之，其為文武諸臣所通諡者，則當以忠武為最美。如蜀漢丞相武鄉侯[[諸葛亮|諸葛亮]]；晉驃騎將軍、始安公[[溫嶠|溫嶠]]；唐鄂國公、贈司徒[[尉遲敬德|尉遲敬德]]，尚父、太尉、中書令、汾陽王[[郭子儀|郭子儀]]，太尉、中書令、西平王[[李晟_(唐朝)|李晟]]，中書令、咸寧王[[渾瑊|渾瑊]]，西川節度使、南康王[[韋皋|韋皋]]；宋太傅、鎮南武安寧國節度使、追封蘄王[[韓世忠|韓世忠]]，少保、樞密副使、追封鄂王[[岳飛|岳飛]]（淳熙六年由武穆改諡）；元太師、魯王[[木華黎|木華黎]]，平章軍國重事、贈太尉、鎮陽王[[史天澤|史天澤]]，太傅、知樞密院事、贈太師、淮安王[[伯顏_(八鄰部)|伯顏]]；明征虜副將軍、鄂國公、追封開平王[[常遇春|常遇春]]，山西總兵官、贈太保[[周遇吉|周遇吉]]；本朝陝甘總督、一等昭勇侯、贈太子太傅、兵部尚書[[杨遇春_(清朝)|楊遇春]]，湖南提督[[塔齊布|塔齊布]]，湖北提督[[向榮|向榮]]，巡撫銜浙江布政使、贈總督[[李續賓|李續賓]]，江南提督、贈太子太保[[張國樑_(清朝)|張國樑]]，皆一代有數人物，其為無上美諡可知（按古今大臣中，得諡忠武約有五十餘人，此舉其最著者）。

[[Category:谥号|忠]]