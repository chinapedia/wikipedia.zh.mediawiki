*《清史稿·[[s:清史稿/卷115|卷一百一十五·職官二]]》：順治元年，設鴻臚寺，置滿、漢卿各一人。滿洲少卿一人，漢左、右少卿各一人。十五年省一人。漢左、右寺丞各一人。正六品。十五年省一人。康熙五十二年省一人。滿、漢主簿各一人。鳴贊，滿洲十有六人，乾隆三十七年改隸鑾輿衛二人。漢八人。二年省一人，十二年省一人，十三年省二人。乾隆七年省二人。序班二十有二人，十五年省十人。康熙三十八年省六人。乾隆七年省二人。司賓序班二人，乾隆二年省。學習序班無恆額。雍正六年定以直隸、山東、山西、河南儒學生內考取。乾隆九年定為十二人。十七年定直隸六人，餘各二人。十七年省山東等省四人。凡事由禮部具題，十六年改歸本寺，十八年仍隸禮部。康熙十年復故，雍正四年復歸禮部統轄。乾隆十四年，始以滿洲尚書領寺事。五十九年，增置滿洲學習鳴贊四人。光緒二十四年，省入禮部，尋復故。三十二年，仍省入。

[[Category:鸿胪少卿|Category:鸿胪少卿]]
[[Category:清朝鴻臚寺官員|Category:清朝鴻臚寺官員]]
[[Category:清朝少卿|Category:清朝少卿]]