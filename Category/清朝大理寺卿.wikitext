*《清史稿·[[s:清史稿/卷115|卷一百一十五·職官二]]》：大理寺卿，初制，滿員二品，漢員三品。順冶十六年並定為三品。康熙六年復故，九年仍改定正三品。少卿，初制，滿員三品，漢員四品。順治十六年並定為四品。康熙六年復故，九年仍改定正四品。俱滿、漢一人。其屬：堂評事，初制四品。順治十六年改七品。康熙六年升五品，九年定正七品。滿洲一人。司務□司務，滿、漢各一人。左、右寺丞，初制，滿員四品，漢員六品。順治十六年並定為六品。康熙六年升五品。九年仍改定正六品。滿洲、漢軍、漢俱各一人。左、右評事，漢各一人。筆帖式，滿洲四人，漢軍二人。<br>卿掌平反重辟，以貳邦刑。與刑部、都察院稱三法司。凡審錄，刑部定疑讞，都察院糾覈。獄成，歸寺平決。不協，許兩議，上奏取裁。並參豫朝廷大政事。少卿佐之。寺丞掌覈內外刑名，質成長官，參糾部讞。評事掌繕左、右兩寺章奏。<br>順治元年，定滿、漢卿各一人。少卿滿洲一人、漢二人。乾隆十三年省一人。滿寺丞一人。正五品。康熙三十八年省。漢司務二人。十五年定滿、漢各一人。左、右寺正，正六品。滿洲、漢軍、漢各一人；左、右寺副，從六品。漢各一人。康熙三十八年省。堂評事，滿、漢各一人；康熙三十八年省漢軍一人。左、右評事，漢各一人。十一年，差寺正、寺副各一人充各省恤刑官。刑部差郎中、員外郎十三人。尋省。乾隆十七年，改左、右寺正為寺丞。光緒二十四年，省入刑部，尋復故。三十二年，更寺為院。

[[Category:大理卿|Category:大理卿]]
[[Category:清朝大理寺官員|Category:清朝大理寺官員]]
[[Category:清朝公卿|Category:清朝公卿]]