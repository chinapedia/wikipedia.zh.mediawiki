'''七十二候'''為中國最早結合天文、氣象、[[物候|物候]]知識指導農事活動之曆法。以五日為候，三候為氣，六氣為時，[[四時|四時]]為歲，一歲[[二十四節氣|二十四節氣]]共七十二候。七十二候起源於[[黃河流域|黃河流域]]，呂不韋載於《[[s:呂氏春秋|呂氏春秋]]》，完整記載見於西元前2世紀《[[s:逸周書/卷六#時訓|逸周書·時訓]]解》。

== 七十二候一覽 ==
[[吳澄|吳澄]]《[[s:月令七十二候集解|月令七十二候集解]]》從[[太初曆|太初曆]]，行夏之時，以建寅為正月。
{|class=wikitable style="text-align:center;"
![[季节|四季]]!!十二月份!![[节气|廿四節氣]]!!colspan=2|七十二候!!格里曆日期<br>（±1日）!!太陽位於<br>黃經角度
|-
|rowspan=18|[[春季|春季]]||rowspan=6|正月||rowspan=3|[[立春|立春]]||初候||align=left|東風解凍；陽和至而堅凝散也。||[[2月4日|2月4日]]||315°
|-
|二候||align=left|蟄蟲始振；振，動也。||[[2月9日|2月9日]]||320°
|-
|三候||align=left|魚陟負冰。 陟，言積，升也，高也。陽氣已動，魚漸上游而近於冰也。||[[2月14日|2月14日]]||325°
|-
|rowspan=3|[[雨水|雨水]]||初候||align=left|獺祭魚。此時魚肥而出，故獺而先祭而後食。||[[2月19日|2月19日]]||330°
|-
|二候||align=left|候雁北；自南而北也。||[[2月24日|2月24日]]||335°
|-
|三候||align=left|草木萌動。是為可耕之候。||[[3月1日|3月1日]]||340°
|-
|rowspan=6|二月||rowspan=3|[[驚蟄|驚蟄]]||初候||align=left|桃始華；陽和發生，自此漸盛。||[[3月6日|3月6日]]||345°
|-
|二候||align=left|倉庚鳴；黃鸝也。||[[3月11日|3月11日]]||350°
|-
|三候||align=left|鷹化為鳩。鷹，鷙鳥也。此時鷹化為鳩，至秋則鳩復化為鷹。||[[3月16日|3月16日]]||355°
|-
|rowspan=3|[[春分|春分]]||初候||align=left|玄鳥至；燕來也。||[[3月21日|3月21日]]||0°
|-
|二候||align=left|雷乃發聲。雷者陽之聲，陽在陰內不得出，故奮激而為雷。||[[3月26日|3月26日]]||5°
|-
|三候||align=left|始電。電者陽之光，陽氣微則光不見，陽盛欲達而抑於陰。其光乃發，故云始電。||[[3月31日|3月31日]]||10°
|-
|rowspan=6|三月||rowspan=3|[[清明|清明]]||初候||align=left|桐始華。||[[4月5日|4月5日]]||15°
|-
|二候||align=left|田鼠化為鴽，牡丹華；鴑音如，鵪鶉屬，鼠陰類。陽氣盛則鼠化為鴽，陰氣盛則鴽復化為鼠。||[[4月10日|4月10日]]||20°
|-
|三候||align=left|虹始見。虹，音洪，陰陽交會之氣，純陰純陽則無，若雲薄漏日，日穿雨影，則虹見。||[[4月15日|4月15日]]||25°
|-
|rowspan=3|[[穀雨|穀雨]]||初候||align=left|萍始生。||[[4月20日|4月20日]]||30°
|-
|二候||align=left|鳴鳩拂其羽，飛而兩翼相排，農急時也。||[[4月25日|4月25日]]||35°
|-
|三候||align=left|戴勝降於桑，織網之鳥，一名戴鵀，陣於桑以示蠶婦也，故曰女功興而戴鵀鳴。||[[5月1日|5月1日]]||40°
|-
|rowspan=18|[[夏季|夏季]]||rowspan=6|四月||rowspan=3|[[立夏|立夏]]||初候||align=left|螻蟈鳴；螻蛄也，諸言蚓者非。||[[5月6日|5月6日]]||45°
|-
|二候||align=left|蚯蚓出；蚯蚓陰物，感陽氣而出。||[[5月11日|5月11日]]||50°
|-
|三候||align=left|王瓜生；王瓜色赤，陽之盛也。||[[5月16日|5月16日]]||55°
|-
|rowspan=3|[[小滿|小滿]]||初候||align=left|苦菜秀；火炎上而味苦，故苦菜秀。||[[5月21日|5月21日]]||60°
|-
|二候||align=left|靡草死；葶藶之屬。||[[5月26日|5月26日]]||65°
|-
|三候||align=left|麥秋至。秋者，百穀成熟之期。此時麥熟，故曰麥秋。||[[6月1日|6月1日]]||70°
|-
|rowspan=6|五月||rowspan=3|[[芒種|芒種]]||初候||align=left|螳螂生；俗名刀螂，說文名拒斧。||[[6月6日|6月6日]]||75°
|-
|二候||align=left|鵑始鳴；鵑，屠畜切，伯勞也。||[[6月11日|6月11日]]||80°
|-
|三候||align=left|反舌無聲。百舌，鳥也。||[[6月16日|6月16日]]||85°
|-
|rowspan=3|[[夏至|夏至]]||初候||align=left|鹿角解；陽獸也，得陰氣而解。||[[6月21日|6月21日]]||90°
|-
|二候||align=left|蜩始鳴，蜩，音蜩，蟬也。||[[6月26日|6月26日]]||95°
|-
|三候||align=left|半夏生。藥名也，陽極陰生。||[[7月2日|7月2日]]||100°
|-
|rowspan=6|六月||rowspan=3|[[小暑|小暑]]||初候||align=left|溫風至。||[[7月7日|7月7日]]||105°
|-
|二候||align=left|蟋蜂居壁；亦名促織，此時羽翼未成，故居壁。||[[7月12日|7月12日]]||110°
|-
|三候||align=left|鷹始摯。摯，言至，鷹感陰氣，乃生殺心，學習擊搏之事。||[[7月17日|7月17日]]||115°
|-
|rowspan=3|[[大暑|大暑]]||初候||align=left|腐草為螢；離明之極，故幽類化為明類。||[[7月23日|7月23日]]||120°
|-
|二候||align=left|土潤溽暑；溽，音辱，濕也。||[[7月28日|7月28日]]||125°
|-
|三候||align=left|大雨行時。||[[8月3日|8月3日]]||130°
|-
|rowspan=18|[[秋季|秋季]]||rowspan=6|七月||rowspan=3|[[立秋|立秋]]||初候||align=left|涼風至。||[[8月8日|8月8日]]||135°
|-
|二候||align=left|白露降。||[[8月13日|8月13日]]||140°
|-
|三候||align=left|寒蟬鳴。蟬小而青赤色者。||[[8月18日|8月18日]]||145°
|-
|rowspan=3|[[處暑|處暑]]||初候||align=left|鷹乃祭鳥；鷹，殺鳥。不敢先嘗，示報本也。||[[8月23日|8月23日]]||150°
|-
|二候||align=left|天地始肅；清肅也，寨也。||[[8月28日|8月28日]]||155°
|-
|三候||align=left|禾乃登。稷為五穀之長，首熟此時。||[[9月3日|9月3日]]||160°
|-
|rowspan=6|八月||rowspan=3|[[白露|白露]]||初候||align=left|鴻雁來；自北而南也。一曰：大曰鴻，小曰雁。||[[9月8日|9月8日]]||165°
|-
|二候||align=left|玄鳥歸；燕去也。||[[9月13日|9月13日]]||170°
|-
|三候||align=left|群鳥養羞。羞，糧食也。養羞以備冬月。||[[9月18日|9月18日]]||175°
|-
|rowspan=3|[[秋分|秋分]]||初候||align=left|雷始收聲；雷於二月陽中發生，八月陰中收聲。||[[9月23日|9月23日]]||180°
|-
|二候||align=left|蟄蟲坯戶；坯，昔培。坯戶，培益其穴中之戶竅而將蟄也。||[[9月28日|9月28日]]||185°
|-
|三候||align=left|水始涸。國語曰：辰角見而雨畢，天根見而水涸，雨畢而除道，水涸而成梁。辰角者，角宿也。<br>天根者，氐房之間也。見者，旦見於東方也。辰角見九月本，天根見九月末，本末相去二十一餘。||[[10月3日|10月3日]]||190°
|-
|rowspan=6|九月||rowspan=3|[[寒露|寒露]]||初候||align=left|鴻雁來賓。賓，客也。先至者為主，後至者為賓，蓋將盡之謂。||[[10月8日|10月8日]]||195°
|-
|二候||align=left|雀入大水為蛤；飛者化潛，陽變陰也。||[[10月13日|10月13日]]||200°
|-
|三候||align=left|菊有黃花。諸花皆不言，而此獨言之，以其華於陰而獨盛於秋也。||[[10月18日|10月18日]]||205°
|-
|rowspan=3|[[霜降|霜降]]||初候||align=left|豺乃祭獸；孟秋鷹祭鳥，飛者形小而殺氣方萌，季秋豺祭獸，走者形大而殺氣乃盛也。||[[10月23日|10月23日]]||210°
|-
|二候||align=left|草木黃落；陽氣去也。||[[10月28日|10月28日]]||215°
|-
|三候||align=left|蟄蟲咸俯。俯，蟄伏也。||[[11月2日|11月2日]]||220°
|-
|rowspan=18|[[冬季|冬季]]||rowspan=6|十月||rowspan=3|[[立冬|立冬]]||初候||align=left|水始凍。||[[11月7日|11月7日]]||225°
|-
|二候||align=left|地始凍。||[[11月12日|11月12日]]||230°
|-
|三候||align=left|雉入大水為蜃。蜃，蚌屬。||[[11月17日|11月17日]]||235°
|-
|rowspan=3|[[小雪|小雪]]||初候||align=left|虹藏不見，季春陽勝陰，故虹見；孟冬陰勝陽，故藏而不見。||[[11月22日|11月22日]]||240°
|-
|二候||align=left|天氣上升，地氣下降。||[[11月27日|11月27日]]||245°
|-
|三候||align=left|閉塞而成冬。陽氣下藏地中，陰氣閉固而成冬。||[[12月2日|12月2日]]||250°
|-
|rowspan=6|冬月||rowspan=3|[[大雪|大雪]]||初候||align=left|鶡鴠不鳴。鶡鴠，音曷旦，夜鳴求旦之鳥，亦名寒號蟲，乃陰類而求陽者，茲得一陽之生，故不鳴矣。||[[12月7日|12月7日]]||255°
|-
|二候||align=left|虎始交；虎本陰類。感一陽而交也。||[[12月12日|12月12日]]||260°
|-
|三候||align=left|荔挺出。荔，一名馬藺，葉似蒲而小，根可為刷。||[[12月17日|12月17日]]||265°
|-
|rowspan=3|[[冬至|冬至]]||初候||align=left|蚯蚓結；陽氣未動，屈首下向，陽氣已動，回首上向，故屈曲而結。||[[12月22日|12月22日]]||270°
|-
|二候||align=left|麇角解；陰獸也。得陽氣而解。||[[12月27日|12月27日]]||275°
|-
|三候||align=left|水泉動，天一之陽生也。||[[1月1日|1月1日]]||280°
|-
|rowspan=6|臘月||rowspan=3|[[小寒|小寒]]||初候||align=left|雁北鄉；一歲之氣，雁凡四候。如十二月雁北鄉者，乃大雁，雁之父母也。正月候雁北者，<br>乃小雁，雁之子也。蓋先行者其大，隨後者其小也。此說出晉干寶，宋人述之以為的論。||[[1月6日|1月6日]]||285°
|-
|二候||align=left|鵲始巢；鵲知氣至，故為來歲之巢。||[[1月11日|1月11日]]||290°
|-
|三候||align=left|雉雊；雊，句姤二音，雉鳴也。雉火畜，感於陽而後有聲。||[[1月15日|1月15日]]||295°
|-
|rowspan=3|[[大寒|大寒]]||初候||align=left|雞乳；雞，水畜也，得陽氣而卵育，故云乳。||[[1月20日|1月20日]]||300°
|-
|二候||align=left|征鳥厲疾；征鳥，鷹隼之屬，殺氣盛極，故猛厲迅疾而善於擊也。||[[1月25日|1月25日]]||305°
|-
|三候||align=left|水澤腹堅。陽氣未達，東風未至，故水澤正結而堅。||[[1月30日|1月30日]]||310°
|}

== 七十二候歌 ==

; 春
立春正月春氣動，東風能解凝寒凍； 土底蟄蟲始振搖，魚陟負冰相戲泳；<ref>龔廷賢『[[s:萬病回春|萬病回春]]』十二月七十二候歌 [[明|明]]</ref>

半月交得雨水後，獺祭魚時隨應候； 候雁時催歸北鄉，那堪草木萌芽透。

驚蟄二月節氣浮，桃始開花放樹頭； 鶬鷓鳴動無休歇，崔得胡鷹化作鳩；

春色平分纔一半，向時玄鳥重相見； 雷乃發聲天際頭，閃閃雲開始見電。

芳菲三月報清明，梧桐枝上始含英； 田鼠化鴽人不覺，虹橋始見雨初晴；

三月中時交穀雨，萍始生遍閒洲渚； 鳴鳩自拂其羽毛，戴勝降於桑樹隅。

; 夏  
立夏四月始相爭，知他螻蟈為誰鳴； 無端坵蚓縱橫出，有意王瓜取次生；

小滿瞬時更疊至，閒尋苦菜爭榮處； 靡草千村死欲枯，微看初暄麥秋至；

芒種一番新換豆，不謂螳螂生如許； 鵙者鳴時聲不休，反舌無聲沒半語。

夏至纔交陰始生，鹿乃解角養新茸； 陰陰蜩始鳴長日，細細田間半夏生；

小暑乍來渾未覺，溫風時至褰簾幙； 蟋蟀纔居屋璧諸，天崖又見鷹始摯。

大暑雖炎猶自好，且看腐草為螢秒； 勻勻土潤散溽蒸，大雨時行蘇枯槁。

; 秋
大火西流又立秋，涼風至透內房幽； 一庭白露微微降，幾個寒蟬鳴樹頭；

一瞬中間處暑至，鷹乃祭鳥誰教汝； 天地屬金始肅清，禾乃登堂收幾許；

無可奈何白露秋，大鴻小雁來南洲； 舊石玄鳥都歸去，教令諸禽各養羞。

自入秋分八月中，雷始收聲斂震宮； 蟄蟲壞戶先為御，水始涸兮勢向東；

寒露人言晚節佳，鴻雁來賓時不差； 雀入大水化為蛤，爭看籬菊有黃花；

休言霜降非天意，豺乃祭獸班時意； 草木皆黃落葉天，蟄蟲咸俯迎寒氣；

;冬
誰看書來立冬信，水始成冰寒日進； 地始凍兮折裂開，雉入大水潛為蜃；

逡巡小雪年華暮，虹藏不見知何處； 天升地降兩不交，閉寒成冬如禁錮；
           
紛飛大雪轉淒迷，鶡旦不鳴馬肯啼； 虎始交後風生壑，荔挺出時霜滿溪。

短日漸長冬至矣，蚯蚓結泉更不起； 漸漸林間麋角解，水泉搖動溫井底；

去歲小寒今歲又，雁聲北鄉春去舊； 鵲尋枝上始為巢，雉入寒煙時一雊。

一年時盡大寒來，雞始乳兮如乳孩； 征鳥當權飛厲疾，澤腹彌堅凍不開；

五朝一候如麟次，一歲從頭七十二； 達人觀此發天機，多少乾坤無限事。

==参考文献==
{{Reflist|2}}

==外部链接==
*{{cite web|title=中國哲學書電子化計劃|url=http://ctext.org/wiki.pl?if=gb&chapter=312762|accessdate=2016-02-17|archive-date=2019-05-14|archive-url=https://web.archive.org/web/20190514011214/https://ctext.org/wiki.pl?if=gb&chapter=312762|dead-url=no}}

*{{cite book |author= 宛敏渭 |title= 二十四气与七十二候考 |url= http://www.cmsjournal.net/qxxb_cn/ch/reader/create_pdf.aspx?file_no=19350104&year_id=1935&quarter_id=1&falg=1 |access-date= 2016-02-17 |archive-date= 2016-02-24 |archive-url= https://web.archive.org/web/20160224054555/http://www.cmsjournal.net/qxxb_cn/ch/reader/create_pdf.aspx?file_no=19350104&year_id=1935&quarter_id=1&falg=1 |dead-url= no }}

*{{cite book |author= 宛敏渭 |title= 二十四气与七十二候考续 |url= http://www.cmsjournal.net/qxxb_cn/ch/reader/create_pdf.aspx?file_no=19350302&flag=1&journal_id=qxxb_cn&year_id=1935 |access-date= 2016-02-17 |archive-date= 2016-02-24 |archive-url= https://web.archive.org/web/20160224061114/http://www.cmsjournal.net/qxxb_cn/ch/reader/create_pdf.aspx?file_no=19350302&flag=1&journal_id=qxxb_cn&year_id=1935 |dead-url= no }}

[[Category:節氣|Category:節氣]]
[[Category:中国名数72|Category:中国名数72]]