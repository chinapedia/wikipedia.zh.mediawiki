'''董衞國'''（{{bd|？||1683年||D}}），汉军正白旗人。清朝政治人物。

初授佐領，累官秘書院學士。順治十八年，擢山西巡撫。康熙四年，加工部尚書銜。十三年，改兵部尚書銜。<ref>《清史稿·列傳256卷》：董衞國，漢軍正白旗人。初授佐領，累官秘書院學士。順治十八年，擢山西巡撫。康熙四年，加工部尚書銜。十三年，改兵部尚書銜。</ref>

“[[三藩之乱|三藩之乱]]”起，抗击[[耿精忠|耿精忠]]部于江西，屡败叛军，复率师征湖南，克靖州、沅州、镇远，平贵州有功。甚受康熙帝信任。<ref>《清史稿·列傳256卷》：吳三桂反，陷長沙，衞國疏請發兵備袁州、吉安，上命副都統根特自兗州移兵赴援。耿精忠亦反，侵寧都、廣昌、南豐諸府縣，饒州參將程鳳、廣信副將柯昇叛應之，搆土寇破都昌，窺南康。衞國密疏聞，上命定南將軍希爾根會衞國剿禦。精忠兵逼袁州，山民棚居與相結，謂之「棚寇」。衞國請設袁臨總兵，薦副將趙應奎有膽略堪任，上從之。南瑞總兵楊富謀叛，衞國廉得實，寘之法，並殲其黨，上嘉之。尋改設江西總督，以命衞國。精忠兵及棚寇分犯新昌、上高，衞國遣諸將佟國棟、趙登舉、張射光赴援，大破賊，斬其渠左宗榜。十四年，與希爾根等招降泰和、龍泉、永新、廬陵諸縣。參贊桑額自上高克新昌，被檄引去；寇抵隙復入，城並陷，遣其徒遏廣信糧道。衞國請督兵進剿，大將軍簡親王喇布駐師南昌，疏留之。十五年，遣諸將吳友明逐寇瑞州，復上高、新昌。復遣援靖安，諸將許盛、楊以松克泰和、定南。十六年，以土寇楊玉泰竊據宜黃、樂安、崇仁山谷中，發兵討之。崇仁寇蔡仕伯、宜黃寇沈鳳祥等出降。破賊於大嶺，克樂安，玉泰亦降。<br>
湖南平江及銅鼓營寇起，衞國留提督趙賴守樂安，移兵入湖南，簡親王檄發衞國標下兵悉赴樂安。衞國疏聞，且言省城駐滿洲兵不過二百，慮不足守禦，乞賜罷斥，上嚴旨詰簡親王，並諭此後徵發當諮衞國。衞國遣兵徇建昌，定瀘溪，自將出芳塘，別遣諸將出黃岡口，遂克銅鼓營。平江乃定。<br>未幾，精忠將韓大任侵寧都，時簡親王出駐吉安，衞國請與會師合剿，上命綠營兵聽便宜調遣。十七年，巡撫佟國正遣將破大任。精忠將郭應輔等分屯萬安、泰和諸縣，衞國督兵進擊，斬四萬餘，降者亦四萬六千有奇。<br>吳三桂犯永興，薄吉安，上命衞國守銅鼓營。三桂既死，其將據岳州、長沙，師圍之未下。衞國請自銅鼓營督兵援剿，上嘉許，並授以方略。未幾，岳州、長沙皆下。十八年，命會大將軍安親王岳樂謀進取，遂合軍出衡州、寶慶，破賊紫陽河、雙井鋪，克武岡。給事中李宗孔劾衞國為總督不治事，失民心，廷議奪官，上寬之。十九年，破鴨婆、黃茅諸隘，攻靖州。與都統穆占會師逐吳世璠將吳應麟等，克沅州。進薄鎮遠，力戰奪石港口，抵大巖門。<br>世璠將張足法悉眾迎戰，衞國親督兵奮擊，大破之。足法夜遁，逐之至油閘關而還，遂克鎮遠。貴州既定，大將軍貝子彰泰下雲南，留衞國守貴陽。二十年，雲南平，命還任。<br>二十一年，調湖廣總督。衞國初自湖南入貴州，蔡毓榮以不聽調度論劾。事平，下廷議，上右衞國譴毓榮。御史蔣伊又論衞國縱兵俘掠，江西總督于成龍為疏辯。衞國朝京師，瀕行，諭曰：「爾在外二十餘年，民情宜悉知。前此方用兵，不免擾民。今天下承平，當思休養，興革利病，務在實行。朕知爾有勞，毋畏人言，勉圖後效。」月餘，卒，賜祭葬。</ref>

==參考==
{{reflist}}

[[category:清朝佐領|D董]]
[[category:清朝湖廣總督|D董]]
[[Category:正白旗漢軍人|D董]]
[[Category:董姓|W卫]]
[[Category:清朝山西巡撫|Category:清朝山西巡撫]]
[[Category:清朝江西總督|Category:清朝江西總督]]