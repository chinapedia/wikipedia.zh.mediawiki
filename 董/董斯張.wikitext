'''董斯張'''（{{bd|1586年||1628年}}），原名嗣章，字然明，號遐週，又號借庵，[[烏程|烏程]]（今[[湖州|湖州]]）人。明末浙江湖州詩人。

父[[董道醇|董道醇]]，為萬曆朝進士。董斯張生於萬曆十四年（[[1586年|1586年]]）十二月廿七日，早年夙慧，<ref>董斯張〈童牙稿‧序〉記：“萬曆庚子（1600），僕十五歲應童子試，從諸兄之錢塘為湖上游，客有稱詩者，戲效之得二語，云‘遡湍一棹緩，縱眺秋山空’，同座皆歎息，謬云僕具夙慧。僕謝不敏。顧方急制科文，都無復暇。”</ref>十六歲得[[肺病|肺病]]，“恆臥一才榻，履不踰戶”，一生耽溺書海，好著述，手抄書達百部，“伏床咯血，猶兀兀點筆”。<ref>周慶雲：《南潯志》，1922年刊本，卷 14</ref>與[[周永年|周永年]]、[[茅維|茅維]]有詩唱作。<ref>《柳塘詞話》記載：“潯上董遐周與周永年、茅維為詞友。”</ref>亦能創作小說。<ref>[[閔元衢|閔元衢]]《祭董遐周文》曰：“兄之家事，洊以文名，兄尤早振黉序，使无文园之病，将荷宗伯、给谏两公之绪而益光大之。假使伏生之年，其所著诗文以迄稗官，未知与用修、元美孰多，而乃月犯少微，偏应吴中也。可胜悼哉!”</ref>有室名“静啸斋”。<ref>[[汪曰楨|汪曰楨]]《南浔镇志》卷七记载：“静啸斋，在高晖堂内，明董斯张著书处。”</ref>因體弱多病，自稱“瘦居士”。晚歲閉門謝客，履不出戶。[[崇禎|崇禎]]元年（[[1628年|1628年]]）八月廿四日，年四十三。<ref>董樵、董耒：〈遐周先生言行略〉，參見董斯張，《靜嘯齋存草》，附錄</ref>著有《吳興備志》三十二卷、《弁山志輯》一卷、《[[廣博物志|廣博物志]]》五十卷、《吹景集》十四卷、《白法志》一卷（佚）、《夢曆》（佚）、《靜歗齋存草》十二卷、《靜歗齋遺文》四卷；九、《靈薈》一卷（佚）、《古賦》一卷、《文苑英華鈔》四十卷（佚）、《增定唐詩品匯》三十卷（佚）、《選採真社集》、《吳興藝文補》七十卷等。<ref>[[劉復|劉復]]，〈西遊補作者董若雨傳〉</ref>又與其子[[董說|董說]]創作《[[西遊補|西遊補]]》。

==注釋==
<div class="references-small">
<references />
</div>

==參考書目==
* [[朱彝尊|朱彝尊]]：《靜志居詩話》

[[Category:明朝詩人|D]]
[[Category:董姓|S]]
[[Category:湖州人|D]]