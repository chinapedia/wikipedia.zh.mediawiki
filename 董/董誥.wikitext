[[File:戶部尚書董誥.jpg|thumb]]
'''董誥'''（{{bd|1740年||1818年|catIdx=D}}），[[表字|字]]'''雅倫'''，[[號|號]]'''蔗林'''，[[浙江|浙江]][[富陽|富陽]]人，[[清朝|清朝]]政治人物、進士出身。

== 生平 ==
尚書[[董邦達|董邦達]]之長子。生於[[乾隆|乾隆]]五年（1740年），[[乾隆|乾隆]]二十七年（1762年），順天鄉試[[舉人|舉人]]，隔年[[進士|進士]]，殿試各列一甲第三。[[清高宗|清高宗]]因其為大臣之子，特改二甲第一，選[[庶吉士|庶吉士]]，[[散館|散館]]授[[編修|編修]]。[[乾隆|乾隆]]三十二年，命入[[懋勤殿|懋勤殿]]寫[[金字經|金字經]]為[[皇太后|皇太后]]祝嘏。[[乾隆|乾隆]]三十六年，服闋，[[行走|入直]][[南書房|南書房]]。后累升為[[內閣學士|內閣學士]]。[[乾隆|乾隆]]四十年，特升[[工部侍郎|工部侍郎]]，調戶部，歷署吏、刑兩部侍郎，兼管樂部。后充[[四庫全書館|四庫館]]副總裁，接辦《[[四库全书|四库全书]]》副总裁。[[乾隆|乾隆]]四十四年（1779年），任[[军机大臣|军机大臣]]。已亥冬，縣令[[邱漣|邱漣]]重新裝裱明代[[王紱|王紱]]《竹爐煮茶圖》時，不幸火災遭毀，乾隆四十五年庚子（1780年），奉命又繪一幅，御書“頓還舊觀”，稱“復竹爐煮茶圖”。同年，獲[[賜紫禁城騎馬|賜紫禁城騎馬]]。[[乾隆|乾隆]]五十二年，加[[太子少保|太子少保]]，擢[[戶部尚書|戶部尚書]]，[[臺灣|臺灣]]、[[廓爾喀|廓爾喀]]先後底定，並列功臣，[[紫光閣功臣像|圖形紫光閣]]<ref>[[中華民國|民国]]·[[趙爾巽|趙爾巽]]等，《[[清史稿|清史稿]]》（卷340）：“董誥，字蔗林，浙江富陽人，尚書邦達子。乾隆二十八年進士，殿試進呈卷列第三，高宗因大臣子，改二甲第一。選[[庶吉士|庶吉士]]，即預修國史、三通、皇朝禮器圖。[[散館|散館]]，授編修。三十二年，命入[[懋勤殿|懋勤殿]]寫金字經為[[皇太后|皇太后]]祝嘏。次年，大考[[翰林院|翰]][[詹事府|詹]]，因寫經未與試，特加一級。尋擢[[中允|中允]]，[[丁父憂|丁父憂]]。三十六年，服闋，入直[[南書房|南書房]]。初，邦達善畫，受高宗知。誥承家學，繼為侍從，書畫亦被宸賞，尤以奉職恪勤為上所眷注。累遷內閣學士。四十年，擢[[工部侍郎|工部侍郎]]，調戶部，歷署吏、刑兩部侍郎，兼管樂部。充[[四庫館|四庫館]]副總裁，接辦全書薈要，命輯[[滿洲源流考|滿洲源流考]]。四十四年，命為[[軍機大臣|軍機大臣]]。五十二年，加[[太子少保|太子少保]]，擢[[戶部尚書|戶部尚書]]。[[臺灣|臺灣]]、[[廓爾喀|廓爾喀]]先後底定，並列功臣， 圖形紫光閣。”</ref>。

[[嘉慶|嘉慶]]年間，超拜[[東閣大學士|東閣大學士]]。后晉[[太子太保|太子太保]]、授[[文華殿大學士|文華殿大學士]]，兼刑部尚書。[[嘉慶|嘉慶]]十四年，晉[[太子太師|太子太師]]，充[[上書房總師傅|上書房總師傅]]。[[嘉慶|嘉慶]]十七年，晉太保。[[嘉庆|嘉庆]]二十三年（1818年），上疏乞休，以太保、[[文華殿大学士|文華殿大学士]]致仕，是年十月病卒。谥'''文恭'''。葬於蛇浦村（今属新桐乡）<ref>[[中華民國|民国]]·[[趙爾巽|趙爾巽]]等，《[[清史稿|清史稿]]》（卷340）：“嘉慶元年，授受禮成，詔[[朱珪_(清朝)|朱珪]]來京，將畀以閣務，仁宗賀以詩。屬稿未竟，[[和珅|和珅]]取白高宗曰：「嗣皇帝欲市恩於師傅。」高宗色動，顧誥曰：「汝在軍機、刑部久，是於律意云何？」誥叩頭曰：「聖主無過言。」高宗默然良久，曰：「汝大臣也，善為朕輔導之。」乃以他事罷珪之召。時大學士懸缺久，難其人。高宗謂[[劉墉|劉墉]]、[[紀昀|紀昀]]、[[彭元瑞|彭元瑞]]三人皆資深，墉遇事模棱，元瑞以不檢獲愆，昀讀書多而不明理，惟誥在直勤勉，超拜東閣大學士，明詔宣示，俾三人加愧勵焉。命總理禮部，仍兼管戶部事。二年，丁生母憂，特賜[[陀羅經被|陀羅經被]]，遣[[御前侍衛|御前侍衛]]、[[額駙|額駙]][[豐紳殷德|豐紳殷德]]奠醊。
誥既以喪歸，[[川楚教亂|川、楚兵事]]方亟，高宗欲召之，每見大臣，數問；「董誥何時來？」逾年，葬母畢，詣京師，和珅遏不上聞。會駕出，誥於道旁謝恩，高宗見之，喜甚，命暫署刑部尚書，素服視事，不預典禮，專辦秋讞及軍營紀略，且曰：「誥守制已逾小祥，不得已用人之苦心，眾當共諒。」尋以[[王三槐|王三槐]]就擒，與軍機大臣同被議敘。四年春，高宗崩，和珅伏誅，命誥復直軍機，晉太子太保。既，服闋，授文華殿大學士，兼刑部尚書如故。高宗山陵禮成，命題神主，晉太子太傅。七年，三省教匪平，予[[騎都尉|騎都尉]][[世職|世職]]。十二年，高宗實錄告成，詔以誥在館八年，始終其事，特加優獎，賜其父邦達入祀[[賢良祠|賢良祠]]。十四年，萬壽慶典，晉太子太師。充上書房總師傅。十七年，晉太保。
十八年，扈從[[秋獮|秋獮]]。[[林清|林清]]逆黨[[天理教|突入]][[禁城|禁城]]，時回鑾，中途聞變，有議俟調大兵成列而後進者，誥曰：「是滋亂也，獻俘者行至矣！」即日扈駕進次，人心乃定。窮治[[邪教|邪教]]，誥謂：「燒香祈福，愚民無知，率所常有。惟從逆者不可貸。」凡論上，皆以是定讞。林清既誅，[[滑縣|滑縣]]逆匪尋平，論功，迭被優敘，賜子[[董淳|淳]]為郎中。二十年，因病請致政，溫詔慰留，改管兵部。未幾，復命管刑部。二十三年，再疏乞休，許致仕食全俸。是年十月，卒，贈太傅。上親奠，入祀賢良祠，賜金治喪，御製詩輓之，嘉其父子歷事三朝，未嘗增置一畝之田、一椽之屋，命刻詩於墓，以彰忠藎。諡文恭。”</ref>。

== 参考文献 ==
{{reflist}}

{{commonscat|Dong Gao}}
{{Wikisource author}}

{{-}}
{{start box}}
{{s-off}}
{{succession box|[[曹文埴|曹文埴]]|[[范宜恆|范宜恆]]|[[清朝户部尚书列表#户部汉尚书|戶部漢尚書]]|<small>乾隆五十二年正月庚寅－嘉慶元年十月己卯<br>（1787年3月10日－1796年11月6日）</small>}}
{{end box}}

{{清朝領班軍機大臣}}
{{乾隆二十八年癸未科殿試金榜}}
{{清朝入祀賢良祠}}
{{清朝四庫全書館職官}}

{{Authority control}}
{{DEFAULTSORT:Dong董}}
[[Category:董姓|Gao]]
[[Category:富陽人|Category:富陽人]]
[[Category:清朝翰林院庶吉士|Category:清朝翰林院庶吉士]]
[[Category:清朝翰林|Category:清朝翰林]]
[[Category:清朝侍郎|Category:清朝侍郎]]
[[Category:清朝戶部尚書|Category:清朝戶部尚書]]
[[Category:军机大臣|Category:军机大臣]]
[[Category:清朝文華殿大學士|Category:清朝文華殿大學士]]
[[Category:紫光閣繪像功臣|Category:紫光閣繪像功臣]]
[[Category:賜紫禁城騎馬|Category:賜紫禁城騎馬]]
[[Category:南書房行走|Category:南書房行走]]
[[Category:上書房行走|Category:上書房行走]]
[[Category:上書房總師傅|Category:上書房總師傅]]
[[Category:清朝畫家|Category:清朝畫家]]