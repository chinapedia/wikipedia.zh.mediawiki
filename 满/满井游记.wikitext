{{expand|time=2013-04-14T06:48:02+00:00}}
《满井游记》是一篇[[明朝|明朝]]文学家[[袁宏道|袁宏道]]在[[宗|宗]][[万历|万历]]二十七年（公元1599年）进京当官时后在初春游玩北京郊区的作品。文中描述了燕郊初春的景色，显示出作者不愿在官场为官而欲清享自然之美的思想。同时也是一篇典型的抒情散文，寄情于物。同时也表达了自己是个清闲官而傲世的感情。

== 原文 ==
燕地寒，[[花朝节|花朝节]]后，余寒犹厉。冻风时作，作则飞沙走砾。局促一室之内，欲出不得。每冒风驰行，未百步辄返。

廿二日天稍和，偕数友出[[东直门|东直]]，至满井。高柳夹堤，土膏微润，一望空阔，若脱笼之鹄。于是，冰皮始解，波色乍明，鳞浪层层，清澈见底，晶晶然如镜之新开而冷光乍出于匣也。山峦为晴雪所洗，娟然如试，鲜妍明媚，如倩女之靧面而髻鬟之始掠也。柳条将舒未舒，柔梢披风，麦田浅鬣寸许。游人虽未盛，泉而茗者，罍而歌者，红装而蹇者，亦时时有。风力虽尚劲，然徒步则汗出浃背。凡曝沙之鸟，呷浪之鳞，悠然自得，毛羽鳞鬣之间，皆有喜气。始知郊田之外未始无春，而城居者未之知也。

夫能不以游堕（音：灰）事，而潇然于山石草木之间者，惟此官也。而此地适与余近，余之游将自此始，恶（音：乌）能无纪？己亥之二月也。

== 參見 ==
*[[袁宏道|袁宏道]]
*[[公安三袁|公安三袁]]
== 外部連結 ==
*[https://web.archive.org/web/20010423152808/http://staff.whsh.tc.edu.tw/~huanyin/anfa_yuan1.htm 袁宏道]（古雅臺語人，兼述三袁）

[[Category:明朝文学作品|Category:明朝文学作品]]