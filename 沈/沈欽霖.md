{{明清人物信息框
| 姓名 = 沈欽霖
| 原名 =
| 圖片名稱= 
| 圖片大小 = 180px
| 圖片說明 = 
| 最高職務 = 誥授朝議大夫署臺灣府海防兼南路理番同知
| 國家 = 大清
| 爵位 =
| 籍貫 = [[江蘇|江蘇]][[吳江縣|吳江縣]]
| 族裔 = 漢族
| 旗籍 = 
| 字號 = 
| 諡號 = 
| 出生日期 = [[乾隆|乾隆]]三十年九月十六日午時<br>1769年10月15日
| 出生地點 = [[江蘇|江蘇]][[吳江縣|吳江縣]]
| 逝世日期 = [[道光|道光]]十三年十二月十九日子時<br>1834年1月28日
| 逝世地點 = [[福建|福建]][[臺灣府|臺灣府]]
| 墓葬 =
| 配偶 =
| 親屬 = 
| 出身 = 
*嘉慶六年（1801年）辛酉恩科同進士出身
| 經歷 = 
| 著作 =
}}
'''沈欽霖'''{{BD|1769年|10月15日|1834年|1月28日|catIdx=Shen沈}}，榜名'''欽臨'''，字'''仲亭'''，一字'''芝堂'''，[[江蘇|江蘇]][[吳江縣|吳江縣]]人，[[清朝|清朝]]官員。

== 生平 ==
嘉慶六年（1801年）辛酉恩科進士，官中書。嘉慶十年（1810年），典試湖南庚午科[[鄉試|鄉試]]。因失察家丁滋事，革職。道光二年（1822年），派充[[實錄館|實錄館]]詳校官，議敘一等。道光四年（1824年）八月，除授[[福建|福建]][[福州府|福州府]][[平潭|平潭]]同知。道光六年（1826年）五月，署[[邵武府|邵武府]]清軍同知。道光九年（1829年）三月，署[[興化府|興化府]]知府。道光十二年（1832年）調署任[[台灣府海防兼南路理番同知|台灣府海防兼南路理番同知]]。到任伊始，即逢嘉義[[張丙|張丙]]起事，守城有功，事平賞戴花翎，以知府歸部儘先選用。道光十三年十二月十九日卒於任。<ref>《台灣府海防南路理番同知沈君墓志銘》（劉鴻翱）：誥授朝議大夫、署台灣府海防南路理番同知事、沈君欽霖，以道光十二年秋，台地逆匪張丙等作亂，君與守郡城；是時福省聞警，巡撫兼署總督魏元烺調陸路提督馬公濟勝帶兵進剿，十戰皆捷。欽差福州將軍瑚公松額同制府程公祖洛渡台搜捕余匪，籌辦善後機宜；論守城功，君得列上薦，奉旨賞戴花翎，即以知府歸部儘先選用。十三年秋，余由廣東南韶連兵備道調補台灣兵備道。十月，舟抵安平，接見君，驚喜交集；蓋君，余在內閣時舊友也。初，君嘉慶辛酉成進士，官中書。撰文詞，下筆數千言；大學士諸公咸倚重。庚午，典試湖南，所得多知名士。因失察家丁滋事，革職；大學士諸公奏請效力會典館。書告成，開復原官。甫到閣行走，旋委署侍讀，與余同直，情浹洽。嘗論作詩賦，謂『詩尚煩構思；不知賦，何用思索為』！故閣中同寅無不推尊君之能文者。道光二年，派充實錄館詳校官，議敘一等。四年八月，除授福建福州府平潭同知。六年五月，署邵武府清軍同知。九年三月，署興化府知府。既卸篆，調署台灣府海防同知。君於平潭同知任內，乙酉、戊子兩科皆監試文闈；福省官知與不知，咸目君為溫文爾雅儒者也。及任台防，猝聞張逆等之亂起嘉義；不動聲色，密檄飛飭所屬番弁，選精壯屯丁三百入保。逆黨率眾窺伺郡垣，君督番兵會同文武迎敵，奮力擊賊，生禽林龍、陳電等，寸磔於市，使賊不敢越嘉義以南。嗚呼！何其壯也。台地固稱積亂難治之區，自康熙間朱一貴倡亂以後，叛者十四次；士大夫之官斯士者，難矣！然使作吏者盡如君，或能先事預防，不至於亂；即亂，能如君之精詳明決，亦可即時殲滅，勿煩勞內地大兵。悲夫！張丙之初起，藉口於搶米。嘉義令邵用之不知其叛謀，被殺死。台灣府呂志恆前往，賊已聚至萬人，父老攀轅泣留，不聽；戰死斗六汛。縣丞方振聲，竹城破，並妻張氏焚死，幼女亦從死；幕友沈志勇父子、家丁江永惠等，皆從死。武弁自副將而下，死者萬餘人。惟總兵劉公廷斌兵敗幸不死，保嘉義城；亦以憂憤，病死。君嘗謂余曰：『方事之殷也，有死之心，無生之志。今出萬死一生之中，賴國家威德，妖寇蕩平。台地，沿海諸省之保障；非勵精圖治，無以久安』！余方壯君之言，而君以積勞已齎志以歿矣。君精於吏治，任平潭時，文書院、治埔田，士民皆悅。署興化府時，木蘭陂工程甫竣，開挖涵洞，以資灌溉；培築士埂，以保農田。署台防時，裁減口費，體恤商艱。方議改船政，謂宜使漁船配榖；蒙制軍嘉獎，而君已卒：余皆略而不詳者。士不遇盤根錯節，不別利器；所以著君生平大節也。 君諱欽霖，字仲亨，一字芝堂。先世自前明太常寺少卿諱漢遷居於吳江縣城南之水西莊，遂著籍焉。曾祖諱重、祖諱焯、本生祖諱阜上，皆貤贈奉政大夫、內閣中書；曾祖妣陸氏、祖妣陸氏、本生祖妣朱氏，皆貤贈宜人。考諱宗德，乾隆乙酉舉人，歷任靖江、上海縣學教諭，敕授文林郎，晉贈奉政大夫、內閣中書；妣趙氏、繼妣趙氏，皆敕授孺人，晉封宜人。配范恭人，生三子：長祖原，早亡；次慶原；次庚原，先君卒。孫男四人：沈桂芬、桐封、柏年、楣昌。生於乾隆己丑年九月十六日午時，卒於道光癸已年十二月十九日子時，壽享六十有五歲。 慶原治君之喪，將歸葬於吳江祖塋之側，來乞銘。余在內閣知君久，銘之餘宜。銘曰：君生於吳，官於閩，卒於台。君之卒也，適余其來。台地郡城賴君守，台地善後待君裁；天胡不少留，盡君之才！嗚呼！非斯人之哀而誰哀！</ref>

==註釋==
{{reflist}}
*劉寧顏編，《重修台灣省通志》，台北市，台灣省文獻委員會，1994年。
* {{cite book|author=编纂委员会  |title=《福建省情资料库》 |year=2001年 |publisher=福建省地方志编纂委员会 |location=福建 |isbn=}}

==外部链接==
*[http://memory.ncl.edu.tw/tm_cgi/hypage.cgi?HYPAGE=toolbox_figure_detail.hpg&project_id=twpeop&dtd_id=15&subject_name=%E8%87%BA%E7%81%A3%E6%AD%B7%E5%8F%B2%E4%BA%BA%E7%89%A9%E5%B0%8F%E5%82%B3--%E6%98%8E%E6%B8%85%E6%9A%A8%E6%97%A5%E6%93%9A%E6%99%82%E6%9C%9F&subject_url=toolbox_figure.hpg&xml_id=0000008566&who=%E6%B2%88%E6%AC%BD%E9%9C%96 沈欽霖] 臺灣人物小傳

{{-}}
{{start box}}
{{s-off}}
{{succession box|[[姚观|姚观]]|[[黄绥诰|黄绥诰]]|[[兴化府|兴化府]][[知府|知府]]|道光九年（1829年）署}}
{{s-before|[[文燦|文燦]]}}
{{s-title|[[台灣府海防兼南路理番同知|台灣府海防兼南路理番同知]]|道光十二年（1832年）署}}
{{s-after|[[沈汝瀚|沈汝瀚]]}}
{{end box}}
{{嘉慶六年辛酉恩科殿試金榜}}
{{DEFAULTSORT:Shen沈}}
[[Category:清朝內閣中書|Category:清朝內閣中書]]
[[Category:台灣府海防兼南路理番同知|Category:台灣府海防兼南路理番同知]]
[[Category:清朝平潭廳同知|Category:清朝平潭廳同知]]
[[Category:清朝兴化府知府|Category:清朝兴化府知府]]
[[Category:吴江人|Category:吴江人]]
[[Category:沈姓|Qin]]