'''沈萃楨'''，字'''君聚'''，號'''裒中'''，[[浙江|浙江]][[嘉興府|嘉興府]][[平湖縣|平湖縣]]人，竈籍，[[明朝|明朝]]政治人物。

==生平==
与弟[[沈杞桢|沈杞桢]]同舉于乡，万历四十一年癸丑（1613年）成[[進士|進士]]，授工部主事，榷[[荆州|荆州]]關税，盡革諸小税名目，以羡金築堤沙市，避水衝民，稱沈公堤。歷南兵部员外、郎中，出知南直[[蘇州府|蘇州府]]<ref>万历四十七年二月，南兵部郎中沈萃桢知直隶苏州府。</ref>，識[[文震孟|文震孟]]、[[陳仁錫|陳仁錫]]于未第時，親诣其門，修主客禮。天启二年（1622年），舉卓異天下第一，賜宴禮部，升福建副使，備兵興泉<ref>天启二年二月，升苏州府知府沈萃桢为福建按察司副使分巡兴泉道。</ref>。红夷犯銅山，直侵中左，萃桢即日移駐[[同安|同安]]，身冒矢石，出奇兵撓之，五閲月而就款。轉本省參政，職驛傳。以親老乞歸。當萃桢守蘇州時，吴江知縣[[曹欽程|曹欽程]]贜私狼藉，以滛刑博强項聲，巡撫[[周起元|周起元]]幾為所惑，乃列貪迹注下考上之，起元劾钦程落级。及[[魏忠贤|魏忠贤]]亂政，钦程夤缘復官，乘機報復，鎸萃桢三级。崇禎元年（1628年），刑科给事中[[张国维|张国维]]极論钦程罪恶，中有參清正府官之语，帝問府官何人，国维以萃桢對，且曰：萃桢为曹钦程所劾，則其人可知；与周宗建等諸正人為伍，則其人又可知。得旨，原職起用，補湖廣參政，備兵[[岳州|岳州]]，尋升湖廣按察使，備兵蘇松，以疾不赴。復補福建按察使，備兵[[福州|福州]]，時山海寇盗叵测，巡撫[[邹维琏|邹维琏]]新任未習閩事，投誠者意破觀望，聞萃桢至，皆曰：沈公来，吾属無虞矣。遂委心歸順，危疆以安，赐金加俸一级。尋升湖廣右布政使，仍備兵蘇松，復以親老乞歸，尋卒。

== 家族 ==
弟[[沈杞桢|沈杞桢]]。長子[[沈日昆|沈日昆]]，字以白，号丸掌，崇祯已卯举人，沈静恬雅，无贵介气，弗计家人产。順治初授县令，改教諭，未仕卒<ref>《平湖縣志》</ref>。

==引用==
{{reflist}}

==參考文獻==
*《嘉興府志》
*《浙江通志》

{{萬曆四十一年癸丑科殿試金榜}}

{{Authority control}}

{{DEFAULTSORT:}}
[[Category:沈姓|C]]
[[Category:平湖人|Category:平湖人]]
[[Category:清溪沈氏|Category:清溪沈氏]]
[[Category:明朝工部主事|Category:明朝工部主事]]
[[Category:南京兵部员外郎|Category:南京兵部员外郎]]
[[Category:南京兵部郎中|Category:南京兵部郎中]]
[[Category:明朝蘇州府知府|Category:明朝蘇州府知府]]
[[Category:明朝福建按察司副使|Category:明朝福建按察司副使]]
[[Category:明朝福建布政使司參政|Category:明朝福建布政使司參政]]
[[Category:明朝湖廣布政使司參政|Category:明朝湖廣布政使司參政]]
[[Category:明朝福建按察使|Category:明朝福建按察使]]
[[Category:明朝湖廣布政使|Category:明朝湖廣布政使]]