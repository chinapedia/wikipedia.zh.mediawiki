'''沈邈'''（{{bd|1002年||1047年|}}）<ref>宋故朝散大夫尚書刑部郎中充天章閣待制知延州軍州事兼管内勸農使充鄜延路馬步軍都緫管經略安撫使上輕車都尉吴興縣開國男食邑三百户賜紫金魚袋贈工部侍郎沈公墓誌銘<br>
朝散大夫行尚書刑部貟外郎充集賢校理上騎都尉[[錢景裕|錢景裕]]書<br>
朝散大夫守太常少卿輕車都尉[[張湍|張湍]]題蓋<br>
公諱邈，字子山，姓沈氏，出周冉季，文王之子。戎爲漢光禄勲，居吴興，晉宋齊梁之間，世有名人。至唐曰既濟、傳師父子，以文學稱，傳師即公十代祖也。唐季岳爲兵部貟外郎，從昭宗至洛陽，有大節，不肯随衆入汴，後爲吏捕送李璟，璟用爲中大夫，因使两浙，錢鏐見而奇之，妻以子，生瞻，爲錢氏步兵都尉，公之高祖也。生言爲錢氏行軍參謀，公之曾祖也。生師古，仕錢氏，歸朝爲大理寺丞，贈兵部尚書，公之祖也。生文（下字與御名同），亦仕錢氏，歸朝爲尚書虞部貟外郎，贈吏部尚書，公之烈考也。曾祖妣錢氏，祖妣錢氏，妣錢氏，封僊源縣太君。公即尚書第四子也。既齠，俊拔不類常兒，能言即誦詩句，六歲曉聲律，尚書以言事謫福州，召還，因别西禪主僧，僧它往，公請留詩言别，尚書笑使左右抱持就壁，題七字詩，以有思致，尚書異之。二十六登進士甲科，釋褐大理評事，遷丞，改殿中丞、太常博士，入尚書爲屯田、都官貟外郎，召拜侍御史，改兵部貟外郎，直史館，又拜侍御史、知雜事，賜緋衣、銀魚，待制天章閣，改刑部郎中，知衢州江山、福州侯官縣，通判廣州、潭州，知福州、澶州、京東轉運使、河北、陕西都轉運使，賜三品服，充鄜延路都総管、經略安撫使、兼知延州，積階至朝散大夫、上輕車都尉，開國吴興縣男、食邑三百户，特贈諫議大夫。子登朝，贈公工部侍郎。公爲侍御史，夏竦召爲樞密使，與同列伏閤五上章，言竦不可任，言極切，仁宗嘉納，罷竦樞密使。公爲知雜御史，首上疏言貳府闕失，當路忌之。會保州兵亂，朝廷旰食，仁宗用公知澶州，視事三日，授河北都轉運使，上遣中人賜金帶、關华、䪌鞍、轡馬、金花、銀器等，所以寵公，非例也。至則廣溏水，繕營田，脩邊備，河朔艾安。上嘉之，就改陕西都轉運使，按章澄清，官吏畏帖。權知秦州，會元昊講解，疆場未附，於是畀公知延州。公親率将校，相地形險隘，塞蘆關道，脩安塞等五堡寨，絶賊奔逸，省戍卒數萬人，邊人賴之，仁宗降詔褒諭。公美容止，風韻高絶，倜儻有大志。遇事剛果莫遏，嫉邪如仇。喜爲文章，工詩善書，得鍾褚法。有文集五十卷藏于家。公在延州，三月晦，燕柳湖，酒酣晝寝，得異夢，悟而恠焉。四月二十八日晨起，如聞簫皷聲某遠，因感疾不食，五月壹日終州宅正寝，享年四十六，慶歷七年也。公娶錢氏，封仁壽郡太君，生子男四人，長曰羣玉，虞部貟外郎；次曰嘉玉，衛尉寺丞；次曰伯玉，太子中舍；次曰夷玉，舉進士。女三人，長爲尼，次適進士鄧子真，次適殿中丞吴安矩。孫男六人：唐、晉、雍、華、廣、臨。女四人。卜以熙寧四年十壹月初九日舉公之柩，葬河南府洛陽縣鳳臺鄉陶牙里邙山之陽。嗣子属余爲銘，不得辭。銘曰：斤斤沈公，行道以躬。正色端朝，耳爲君聪。飛閣岧嵉，維天子制。匪材勿居，繄公入侍。出殿大州，于福暨潭。號稱循良，有聲在南。軺車所臨，風采百城。汙吏貪夫，不戒以懲。帥于延安，其政可觀。公来隱然，堡栅用完。公有猷爲，爲宋名臣。胡不永年，以休吾人。公之新墓，邙山之下。墓石可泐，公銘不腐。</ref>，字子山，[[信州|信州]][[弋陽|弋陽]]（今屬[[江西|江西]]）人。

二十六岁登[[進士|進士]]，出任大理評事，历任大理丞、殿中丞、太常博士。[[宋仁宗|仁宗]]時出為江山、侯官縣令，[[通判|通判]][[廣州|廣州]]、[[潭州|潭州]]，累遷屯田、都官員外郎。慶曆初年为[[侍御史|侍御史]]，改兵部貟外郎，直史館，又拜侍御史、知雜事，賜緋衣、銀魚，待制天章閣，改刑部郎中。歷知[[福州|福州]]、[[澶州|澶州]]，改任京東轉運按察使、[[河北|河北]]、[[陝西|陝西]]都轉運使。後充鄜延路总管經略安撫使、兼知[[延州|延州]]（今陕西[[延安|延安]]），慶曆七年（1047年）卒於任上，年四十六。《[[宋史|宋史]]》評價其“疏爽有治才，然性少检。……然皆以酒失自累，故不能无贬焉。”

夫人钱氏，生四子：沈群玉、沈嘉玉、沈伯玉、沈夷玉。

==參考書目==
* 《宋史》卷三百○二　列传第六十一
{{reflist}}

[[Category:宋朝政治人物|S]]