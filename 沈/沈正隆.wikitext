'''沈正隆'''，字'''上卿'''，[[湖廣都司|湖廣都司]][[沔阳州|沔阳卫]]官籍。[[明朝|明朝]]政治人物、[[進士|進士]]出身。

==生平==
少颖异，[[萬曆|萬曆]]十六年（1588年）戊子科湖廣鄉試舉人，十七年（1589年）登己丑科進士，授四川[[南充|南充]]令，再补[[内江|内江]]，持法不挠，人无敢抗。三十年首辅[[沈一贯|沈一贯]]奏授貴州道[[監察御史|監察御史]]<ref>万历三十年二月，以曹于汴、翁宪祥、萧近高、宋一韩、孙善继、钱梦皋、胡忻、李成已、钟兆斗为六科给事中；沈时来、方大镇、孔贞一、钱桓、余思明、张攸渠、乔应甲、左宗郢、汤兆京、康丕扬、沈裕、王夔龙、温如璋、金忠士、李培、高攀枝、史学迁、沈正隆为各道御史；其南京科道则储纯臣、金士衡；道臣则孙居相、胡鹗、周口口，詔既下，诸臣即日谢恩履任，盖遵即到任管事之旨也。</ref><ref>萬曆三十年四月庚戌，刑科給事中[[張鳳翔|張鳳翔]]、貴州道御史沈正隆交章論吏部稽勛司郎中[[趙邦清|趙邦清]]險暴貪淫，三滅倫、六無恥諸狀，且多金挾娶選中儲婚淑女楊氏為妾，無人臣禮。邦清疏抵辯，謂前任滕縣鄉官及今同僚唆使致然，至號哭禁門叫冤雲，皆同僚[[鄧光祚|鄧光祚]]、[[侯执躬|侯致躬]]及堂官[[李戴|李戴]]相通，賣法受賄。惟臣孤立，致光祚、致躬及候選科道[[蕭淳|蕭淳]]唆使言官誣陷殺臣，請抄沒臣與光祚、致躬、淳家財，以辨貪廉，以彰 乾斷。是時右給事中[[田大益|田大益]]、御史[[左宗郢|左宗郢]]、[[李培|李培]]俱直鳳翔、正隆而參李戴怯懦，不能斷是非。給事中[[曹于汴|曹于汴]]頗直邦清，而謂光祚、致躬應同議處。疏俱不報。</ref>。三十一年，巡视西城，奏请撤采煤内监王朝并停煤税<ref>万历三十一年正月，巡视西城御史沈正隆奏言五千金之入不足当一朝饔，而以此结匹夫匹妇之怨，贻天下后世之讥，臣窃惑之。金吾官旗原以示不测之威， 累朝以来问一行之。今贫窭小民不足烦有司之治，而以此降尺，一辱缇骑，臣窃惜之。俱不报。已而从太监陈永寿奏，令王朝回监应役，其原管窑座照上林苑监事例，征税解监进用。</ref><ref>万历三十一年七月丙子，大学士沈一贯疏乞休。先是都御史温纯之劾[[于永清|于永清]]、[[姚文蔚|姚文蔚]]也，语涉元辅，而十七疏求去，大半留中。科臣钟兆斗论大计，参纯有「终风起而白日无光，南箕簸而斗枢欲动」等语，于是御史[[汤兆京|汤兆京]]有「总宪顿挫已极，辅臣心事未明」一疏，谓言官冒嫌为此排击，且云宰相布公，则言路不妨异论；群工结舌，则相攻且见炙手。于是一贯疏请乞皇上明示向来留纯之旨多未下者，为出于 圣意乎，抑臣有所干预于其间乎！出于 圣意则臣心已明，若臣有所干预，则三揭五票具在御前，望 皇上取而览之，有一字短纯者否？兆京所谓顿挫之、覊縻之、销薾之者安在？非 皇上不能为臣雪此冤也。奏入，诏曰：卿纯忠体国，开诚布公，朕所鉴知。都御史温纯，卿屡揭必称其贤，每票必拟勉留，具见雅度，有何成心。卿宜即出辅理，以定群嚣。已而元辅又奏温纯之事起于旧年十月，今历四时矣，而犹纷纭不止，则以于永清虽奉调外之旨而未得地方，永清不去，纯心不安。纯十七疏求去，而多半留中，再奉明旨，尚未温也，又何能自安。臣为纯苦心作揭，请 上勉留，反以为谤。自今而后，臣无道以处。此诏以前已有谕，卿宜自信不移，何乃又有此奏。温纯二疏连下，为卿屡揭催请，后疏不下，朕以彼奏各缺巡按，故以试御史渎扰市恩，是以屡本未发，于卿何预。于是温纯因十八疏乞休，遂请严提于永清括赎文卷，以究诸奸贪状。且云都御史与御史相临有体，参一御史竟不能动，而为其侮，且多方摇惑，以为复原官之地。永清又疏辩，谓故事都御史有罪，御史得以论劾，何至今日竟为所蹂践而鱼肉之乎。钟兆斗复再疏论纯，御史康丕扬因疏参首辅，乔应甲又参兆斗，且发受书办吴建寅贿事，辞连御史左宗郢、沈正隆，互相糾驳，阁部台省纷纷聚讼矣。</ref><ref>万历三十一年八月，吏部奉旨覆御史[[乔应甲|乔应甲]]、沈正隆、[[左宗郢|左宗郢]]、科臣[[钟兆斗|钟兆斗]]互糾四疏，谓事若止于书办吴建寅，而其原则始于钟兆斗疏论都御史[[温纯|温纯]]，牵扯应甲数语，遂相猜疑至此，伏乞 皇上严谕诸臣，各捐门户，共维国成，仍谕元辅、总宪，共披光明正大之衷，显示勿嫌勿疑之的，以息群嚣而存国体。</ref>。三十三年巡按[[廣東|廣東]]<ref>万历三十三年十一月庚寅，敕御史[[徐兆魁|徐兆魁]]往顺天、乔应甲往辽东、康丕扬往山西、沈正隆往广东，各巡按。张大谟巡视光禄、何尔健巡视京通二仓。</ref>三十四年，巡按[[云南|云南]]<ref>。万历三十四年六月，云南巡按沈正隆遵新例，访革所属行劣举人马中骥为民，杨忠诲留鞫停会试。云南巡按沈正隆上疏请旌烈节赵氏，大理府儒士何伟妻。伟母病，渡海求药溺死，赵闻变，哀毁绝食，求尽其母，严守不得，间使人遍求伟尸，既闻得尸，乃曰：夫尸既获，吾不死矣。防者稍懈，自经死，年二十有一。蔡氏，北胜州李钟元妻，年十八适钟元，生子甫三岁，钟元病死，贫甚，父母欲嫁之，蔡仰天大号，愿自留抚孱子，姑听之，遂与其父母绝。□□辟纑养姑，姑卒而葬，坯土拳石，皆出十指。其子感而修行，蔡年已八十有二矣。章下礼部。</ref>。三十九年（1611年）京察以不谨冠带闲住<ref>万历三十九年五月，诏吏部百官既考察停当年老有疾并老疾者，勒令致仕；贪酷为民；罢软、不谨冠带闲住；浮躁、不及降一级调外任。先是三月初二日吏部等衙门以察疏上，至是始下。吏部员外郎升参政朱应奎、吏部司务闪继迪、户部员外郎李戴、黄金玺、刘戡之、柯有斐、殷盘等；礼部主事降经历郑继先、刑部郎中升副使陈乾亨、员外郎余养蒙、主事徐大化等；工部原任郎中范钫、陈民志、张嘉言等；御史康丕扬、沈正隆、户科给事中升南京太仆寺少卿姚文蔚、降行人司司正顾天竣、国子监典簿陈治责等；俱素行不谨。</ref>。時有楚中三隆之謂，潜江[[劉道隆|劉给諫道隆]]、江陵[[朱一隆|朱銓部一隆]]、沔阳沈正隆也。

== 家族 ==
妻章氏、媳杨氏俱沔阳人，章年二十二，夫卒，撫孤继登，弱冠入庠，又卒，同媳杨氏撫教二孫。嗣昌，舉丁酉鄉試；嗣芳入太学，一门双节<ref>《湖廣通志》</ref>。

{{start box}}
{{s-off}}
{{s-before|[[李用中_(萬曆己丑進士)|李用中]]<br>}}
{{s-title|明朝内江县知县|萬曆年間}}
{{s-after|[[杨应登|杨应登]]<br>}}
{{end box}}

== 参考资料 ==
{{reflist}}

{{萬曆十七年己丑科殿試金榜}}

{{Authority control}}

{{DEFAULTSORT:Shen沈}}
[[Category:沈姓|Z]]
[[Category:仙桃人|Category:仙桃人]]
[[Category:萬曆十六年戊子科舉人|Category:萬曆十六年戊子科舉人]]
[[Category:明朝南充县知县|Category:明朝南充县知县]]
[[Category:明朝内江县知县|Category:明朝内江县知县]]
[[Category:明朝貴州道監察御史|Category:明朝貴州道監察御史]]