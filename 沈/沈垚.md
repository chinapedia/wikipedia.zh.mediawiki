'''沈垚'''（{{bd|1798年||1840年|catIdx=S,沈}}），[[浙江|浙江]][[烏程|烏程]]（今[[浙江|浙江]][[吴兴|吴兴]]）人，字子敦。

[[清|清]][[嘉慶|嘉慶]]三年生，受[[张履|张履]]影响，早年即有文名。[[沈维鐈|沈维鐈]]视学东南，与沈垚结交。久試不中，當時科场“非贿属公行，即择取吏胥俗书”，主司“竟评以稚弱无力”。道光十二年（1832年），[[何凌汉|何凌汉]]主持浙江乡试，经常听[[徐松|徐松]]谈及沈的学问，故使沈垚成爲優貢生。<ref>许瀚《锡朋录》记：“夏五月，襄校湖州经场，得一卷，字画奇古。考证精而文词雅，非绩学不能。覆案其名，即沈子敦也。”（《许瀚日记》）</ref>年四十三，入[[京師|京師]]，館於徐松家。子敦足不出乡里，“游览所及，远不过百里，近才数十里”<ref>沈垚：《答徐星伯中书书》，《落颿楼文稿》卷2</ref>，但“尤精于舆地之学”<ref>孙燮：《沈子敦哀辞》，《落颿楼文集补遗》，民国七年吴兴刘氏嘉业堂刊本</ref>，與[[程同文|程同文]]、[[龔自珍|龔自珍]]等同爲道咸以降[[西北|西北]]、[[蒙古|蒙古]]史地學之先驅；又主張從當時流行之[[漢學|漢學]]入手，別闢蹊徑，以扭轉瑣碎考據風尚，庶幾爲史學與史識並具者。凡此，對[[沈曾植|沈曾植]]之學術路徑皆甚有影響。撰有《新疆私议》一卷、《元史西北地蠡测》二卷、《地道記》十卷、《西游记金山以东释》一卷、《漳北滱南诸水考》一卷等，其中《新疆私议》撰成于道光八年，是其代表作，徐松在拜讀《新疆私议》之後叹說：“吾谪戍新疆，诸水道咸所目击，犹历数十年之久始知曲折。”。1840年，沈垚患肺病，何凌汉病故，[[张穆|张穆]]一人守护沈垚。[[道光|道光]]二十年客死北京，[[沈维鐈|沈维鐈]]、徐松、[[姚元之|姚元之]]为其治丧。身後遺稿本散亂，或蠹或缺<ref>汪日桢编校：《沈子敦著述总录》，《落颿楼文集》附</ref>，[[張穆|張穆]]裒其遺著爲《落帆樓稿》。

附沈曾植《沈子敦先生遺書序》。<ref>據吳興劉氏嘉業堂刊本《落帆樓文集》卷首所載沈氏序言點校。</ref>

{{quote|width=500px
|'''沈子敦先生遺書序'''<br />
''嘉興 沈曾植''<br />
余方童丱，在塾時，則聞吾先兄爲言先司空公（沈維鐈，沈曾植祖父）視學東南大省，襄校者多砥行績學之儒，因舉所知陳扶雅（善）、沈子敦（垚）、王亮生（鎏）三先生相告。扶雅與先司空嘉慶辛酉同鄉舉，歲相若，爲老友。亮生、子敦先生則輩行差後，先司空折節爲忘年交者也。而子敦先生又爲吾父水部公（沈宗涵）授經師，晚景獨窮，故司空公遇之彌厚。道光庚子，子敦先生應京兆試，落第後病，十一月卒於京師。司空公既與姚伯昂（元之）、徐星伯（松）兩先生經理其喪，歸其遺書稿於南中，嗣後遂絕無消息。《落颿樓文稿》四卷，刻於楊氏《連筠簃叢書》中，故老傳言，蓋學海一滴耳。<br />
道光之季，文場戾契，頗有幽歧，其還往常集於津要之途，巧宦專之。而公卿大夫方直者，舉子謹厚步趨守繩墨者，士以學問自負者，恆聞風而逆加擯棄，其名士而擅議論者，尤干時忌。張石洲（穆）、張亨甫（際亮）之流，困躓當時，士林所共記也。先生博學傾諸公，譏切時病，洞見癥結，其不遇豈足異哉。先生與吾族蓮溪觀察（沈廉）爲摯友，吾水部公七試不第，蓮溪嘗深矉歎息，論其當世之故如此。蓋至咸豐戊午而後，兹風乃殄，而後單門孤進，遺經獨抱者，始得稍霑稽古之榮。（案：據《清史稿·藝文志》，咸豐八年戊午，柏葰科場案發，掀起大獄，“北闈積習爲之一變”。）至於同光之際，（案：錢仲聯輯本此下有“二三場重於頭場”一句。）則吳縣（潘祖蔭）、常熟（翁同龢）、南皮（張之洞）、順德（李文田）迭主文衡，重經史古學，幾幾復返乾、嘉之舊。後世讀先生與友書語，殆且不知其何指，孰知夫六十年前，舉場沉晦如此哉！<br />
先生學博而思精，其所究心，於地理圖志，西北方域，意且通康乾諸老先生東樵（胡渭）、東潛（趙一清）、休寧（戴震）、嘉定（錢大昕）之所未通；若《魏書地形志注》、《水經注地名釋》、《元史西北地蠡測》、《元和郡縣志補圖》，所自撰述者，蓋皆以決曠代之積疑，甄史家之絕學。使其書成，固當軼出於石洲（張穆）、默深（魏源）、願船（何秋濤）以上。天厄其運，又蘄之年，并其爲姚（元之）、徐（松）諸君代撰之書而亡之，惜哉！<br />
余嘗太息道光間爲地理學者，程春廬（同文）大理，顯宦而書不傳，先生寒士而書不傳，以爲萟林遺憾。及今得讀此編，則猶幸先生遺稿，得汪謝成（曰楨）先生爲整比之，其著述總錄一篇，微顯闡幽，用心良爲至到，而次第殘稾，有倫有脊，使讀者不得其全文而已知全文義例之辜較，蓋文集也而遺書具焉。又數十年而翰怡大卿（劉承幹，此書收入劉氏所刊《吳興叢書》）得而刻之。然則先生身不顯於當時，而集顯於後，雖書闕有間，比於大理，猶多幸已。戊午花朝嘉興沈曾植。
}}

==注釋==
{{reflist|2}}
==參考資料==
*[[錢仲聯|錢仲聯]]：《沈曾植海日樓佚序》，《文獻》1990年第3期。
*[[北京大學|北京大學]][[中文系|中文系]]編《北社》第十一期。

[[Category:清朝儒學學者|S沈]]
[[Category:湖州人|S沈]]
[[Category:沈姓|Y垚]]