{{明清人物信息框
| 姓名 = 鄧林喬
| 原名 =
| 圖片名稱= 
| 圖片大小 =
| 圖片說明 = 
| 最高職務 = 都察院左副都御史總督陜西三邊軍務
| 國家 = 大明 
| 爵位 =
| 籍貫 = [[四川|四川]][[成都府|成都府]][[內江縣|內江縣]]
| 族裔 = 
| 字號 = 
| 諡號 =
| 出生日期 = 辛卯六月二十六日
| 出生地點 =
| 逝世日期 = 萬曆十九年正月十八日
| 逝世地點 =
| 墓葬 =
| 配偶 = 配喻氏，累封贈恭人；继配郭氏，累封恭人
| 親屬 =（子）應鸞、應鰲、應鹗
| 出身 =
* 嘉靖四十三年甲子科舉人
* 嘉靖四十四年乙丑科同進士出身
| 經歷 =
| 著作 = 
}}
'''鄧林喬'''{{BD|1531年||1591年||}}，字'''子楨'''，號玉洲，[[四川|四川]][[成都府|成都府]][[內江縣|內江縣]]人，民籍。

==生平==
治《[[書經|書經]]》，六月二十六日生，行一，由縣學生中式四川鄉試第三十名[[舉人|舉人]]，[[會試|會試]]中式第一百七十名，年三十四歲中式嘉靖四十四年（1565年）乙丑科第三甲第二百六十五名進士<ref>《嘉靖四十四年乙丑科進士登科錄》</ref>。礼部观政，四十五年六月授浙江紹興府[[餘姚縣|餘姚縣]]知縣。隆慶四年（1570年）八月選福建道監察御史。五年七月差巡按廣西，九月陞湖廣按察司僉事，丁繼母憂，服闋，萬曆二年（1574年）九月復除湖廣僉事，五年（1577年）三月調繁山西按察司陽和兵備僉事。六年五月陞該省布政司右叅議，八年四月陞大同兵備副使，六月裁革，仍補本省。十年十一月陞布政司右參政，十一年七月陞該省按察司按察使，俱照舊管兵備事。本年七月丁父憂，十三年九月又以功陞右布政使，服滿。十四年六月復補陜西右布政使，分守西寧道。十五年二月陞都察院右僉都御史、巡撫大同，贊理軍務。十六年七月，復聞繼母憂。十八年九月服滿，陪推甘肅巡撫。十九年二月升左副都御史、总督陕西三边，則已于正月十八日在家病故<ref>「請給大臣卹典疏題為比例懇乞天恩俯賜卹典以光泉壤事。據四川布政使司呈，奉臣批，據內江縣申准本縣儒學牒呈，據本縣生員鄧應鸞呈稱：父鄧林喬由嘉靖肆拾肆年進士，肆拾伍年陸月除授浙江紹興府餘姚縣知縣。隆慶肆年肆月選福建道監察御史。伍年柒月差巡按廣西，丁繼母憂，服內陞湖廣按察司僉事。萬曆伍年叄月調山西按察司僉事，分巡大同、冀北。陸年肆月陞該省布政司右叅議，捌年肆月陞大同兵備副使，拾年拾月陞布政司右叅政，拾壹年陸月功陞該省按察司按察使。本年柒月丁父憂，拾叄年玖月又以功陞右布政使，服滿。拾肆年陸月補陜西右布政使，拾伍年叄月陞都察院右僉都御史，巡撫大同，贊理軍務。拾陸年柒月，復聞繼母憂。拾捌年玖月服滿，陪推甘肅巡撫。拾玖年正月拾捌日，在家病故。貳月內接得邸報，內開：鄧林喬陞都察院左副都御史，總督陜西三邊軍務。及查嘉靖年間，致仕巡撫宣府僉都御史李良病故，蒙恩賜祭塟。近查僉都御史楊信民病故，亦得鉅典如例。應鸞父，事體相同，呈乞轉申兩院，代為題請等情到縣，理合備申等因照詳奉批，仰布政司查報。奉此，又蒙巡按李御史批布政司查報，蒙此行准按察司並守巡川西道各咨牒，及據成都府申報，本宦生前立朝居鄉事實前來，該本司覆查無異，所據應得卹典，相應呈請會題等因到臣。卷查先准禮部咨，為謚卹鉅典，請乞成風，懇乞宸斷，杜倖覬以昭嚮勸事，該禮科署科事右給事中陳蕖等題，本部覆議，凡大臣病故，應得卹典，係在家致仕、飬病、給假等項病故者，各地方有司即將本官履歷緣由及病故日期，申報撫按衙門覈實，季終類奏。中間果有行業超卓，公論共推，及罪過昭彰，公論共棄者，不妨據實開列等因。題奉欽依，備咨前來，通行遵照外。今據前因，該臣會同巡按四川監察御史李看得，已故原任大同巡撫右僉都御史鄧林喬，敭歷既深，勳勞更茂，壯略曾推九塞，懿稱雅重三川。舍館雲捐，簡綸猶被，輿情共惜，卹典宜承。既經該司覆查前來，例應會題，伏乞勅下禮部，查例議擬，上請定奪。緣係比例，懇乞天恩，俯賜卹典，以光泉壤事理，未敢擅便，為此具本，謹題請旨」。《司寇晉峯李公（[[李尚思|李尚思]]）撫蜀奏議》</ref>。

==家族== 
曾祖[[鄧欽|鄧欽]]，典膳；祖[[鄧九容|鄧九容]]，知縣；父[[鄧摸|鄧摸]]；母王氏；繼母劉氏。[[具慶下|具慶下]]，妻喻氏，兄鄧重（教授）；鄧卓煥；鄧林材（举人、推官、知州）；鄧林松（庠生）；鄧林棟；鄧林槐，弟鄧為龍；鄧林蔚；鄧飛；鄧林春；鄧林臯。

== 参考资料 ==
{{reflist}}

{{嘉靖四十四年乙丑科殿试金榜}}

{{Authority control}}
{{DEFAULTSORT:}}
[[Category:明朝餘姚縣知縣|Category:明朝餘姚縣知縣]]
[[Category:明朝福建道監察御史|Category:明朝福建道監察御史]]
[[Category:明朝湖廣按察司僉事|Category:明朝湖廣按察司僉事]]
[[Category:明朝山西按察司僉事|Category:明朝山西按察司僉事]]
[[Category:明朝山西布政使司右參議|Category:明朝山西布政使司右參議]]
[[Category:明朝山西按察司副使|Category:明朝山西按察司副使]]
[[Category:明朝山西按察使|Category:明朝山西按察使]]
[[Category:明朝山西右布政使|Category:明朝山西右布政使]]
[[Category:明朝陝西右布政使|Category:明朝陝西右布政使]]
[[Category:明朝右僉都御史|Category:明朝右僉都御史]]
[[Category:明朝甘肅巡撫|Category:明朝甘肅巡撫]]
[[Category:明朝左副都御史|Category:明朝左副都御史]]
[[Category:內江人|Category:內江人]]
[[Category:明朝大同巡撫|Category:明朝大同巡撫]]
[[Category:嘉靖四十三年甲子科舉人|Category:嘉靖四十三年甲子科舉人]]
[[Category:明朝禮部觀政|Category:明朝禮部觀政]]