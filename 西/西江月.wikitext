'''西江月'''是一个[[词牌|词牌]]名。亦称《'''步虚词'''》、《'''白苹香'''》、《'''江月令'''》、《西江月慢》。取自[[李白|李白]]的诗句《苏台览古》“只今惟有西江月，曾照吴王宫里人”。西江是[[长江|长江]]的别称。[[唐|唐]][[教坊|教坊]]曲，用作词调。

[[双调|双调]]五十字，前后[[阕|阕]]各两平[[韵|韵]]，一仄韵，同部平仄互押，前后阕起首两句例用[[对仗|对仗]]。

== 词牌格式 ==
{{平仄|
[仄]仄[平]平[仄]仄，[平]平[仄]仄平平。[平]平[仄]仄仄平平，[仄]仄[平]平[仄]仄。

[仄]仄[平]平[仄]仄，[平]平[仄]仄平平。[平]平[仄]仄仄平平，[仄]仄[平]平[仄]仄。}}

== 例词 ==
[[苏轼|苏轼]]

世事一场大梦，人生几度秋凉。夜来风叶已鸣廊。看取眉头鬓上。

酒贱常愁客少，月明多被云妨。中秋谁与共孤光。把盏凄然北望。

[[辛弃疾|辛弃疾]]《西江月·夜行黄沙道中》

明月别枝惊鹊，清风半夜鸣蝉。稻花香裏说丰年，听取蛙声一片。

七八个星天外，两三点雨山前。旧时茅店社林边，路转溪桥忽见。

[[曹雪芹|曹雪芹]]

无故寻愁觅恨，有时似傻如狂；纵然生得好皮囊，腹内原来草莽。

潦倒不通世务，愚顽怕读文章；行为偏僻性乖张，那管世人诽谤！

富贵不知乐业，贫穷难耐凄凉；可怜辜负好时光，于国于家无望。

天下无能第一，古今不肖无双；寄言纨袴与膏粱，莫效此儿形状！

[[苏轼|苏轼]] 

三过平山堂下，半生弹指声中。十年不见老仙翁，壁上龙蛇飞动。 　　

欲吊文章太守，仍歌杨柳春风。休言万事转头空，未转头时皆梦。

[[辛弃疾|辛弃疾]]

醉裏且贪欢笑，要愁那得工夫。近来始觉古人书，信著全无是处。

昨夜松边醉倒，问松“我醉何如”。只疑松动要来扶，以手推松曰“去”。

[[施耐庵|施耐庵]]

自幼曾攻经史，长成亦有权谋。恰如猛虎卧荒丘，潜伏爪牙忍受。

不幸刺文双颊，那堪配在江州。他年若得报冤仇，血染浔阳江口！

[[朱敦儒|朱敦儒]]

日日深杯酒滿，朝朝小圃花開。自歌自舞自開懷，且喜無拘無礙。

青史幾番春夢，紅塵多少奇才。不須計較與安排，領取而今現在。

{{wikisource}}

{{詞牌}}
[[Category:词牌|Category:词牌]]