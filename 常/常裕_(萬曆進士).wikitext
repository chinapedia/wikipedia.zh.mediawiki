'''常裕'''（{{bd|？||？|catIdx=}}），字順甫，號震峯，山東[[青州府|青州府]][[临朐县|临朐县]]人。[[明朝|明朝]]政治人物、[[進士|進士]]出身。

父常江，屡赠山西按察司副使。常裕赋质聪颖，弱而能言，一岁授[[易经|易经]]，即成诵。九龄就外传，日课数千言。十岁能属文，[[迟凤翔|迟侍郎凤翔]]阅而奇之，谓非俗师所能识也。乃从同里[[吕三才|吕三才]]游，学日益进。垂髫即入邑庠，同学知友皆自谓不及，折行辈问业焉。[[万历|万历]]十年（1582年）壬午科山东鄉試舉人，十七年（1589年）己丑科進士，授刑部主事，再遷至郎中。讯狱慈祥，多所末减。奉使录关中囚，冤滥者悉予昭雪，全活十四人。升知湖广[[承天府|承天府]]，大兴学校，躬为讲导，示以程轨，一时文风丕振，掇甲乙科者凡数十人。执法不挠，有势豪掠人妻而沉其夫于江，台使莫敢诘。裕毅然下之狱，豪赂金万求免，坚却不受，卒论如律，郡中大驯，全楚之人号为铁面太守。二十五年丁酉（1597年）入觐，嘉赉甚厚。遷山西按察司副使<ref>万历二十七年四月，升太仆寺少卿黄纪贤、太常寺少卿赵完璧、山西佥事马思恭、山西副使常裕；升大理寺左少卿刘怀恕、南京太仆寺卿王国、四川按察使刘一相、福建副使饶景晖、福建运使卢大顺、江西右参议方万山、湖广右布政使洪有复；山西右参议吴道行、太仆寺少卿何倬。</ref>，承天民遮留不得，遂至山右。时大猾[[祁县|祁县]]孟英舞文盗官银，屡讯不服，连坐无辜者众。裕悉心推鞠，遂得其隐，英叩首自承，馀得原释，自是胥隶敛手，不敢轨法。以疾致仕，同里[[冯琦|冯琦]]及诸知故以裕年五十，劝之复仕，裕皆婉谢。筑黄龙水上，种柳莳竹，舒怀吟啸，不与世接，居乡三十年而卒<ref>《临朐县志》</ref>。

== 注釋 ==
{{reflist}}

{{明朝人物小作品}}
{{萬曆十七年己丑科殿試金榜}}
{{DEFAULTSORT:Chang常}}
[[Category:明朝刑部主事|Category:明朝刑部主事]]
[[Category:明朝刑部郎中|Category:明朝刑部郎中]]
[[Category:明朝承天府知府|Category:明朝承天府知府]]
[[Category:明朝山西按察司副使|Category:明朝山西按察司副使]]
[[Category:临朐人|Category:临朐人]]
[[Category:常姓|Y]]
[[Category:萬曆十年壬午科舉人|Category:萬曆十年壬午科舉人]]