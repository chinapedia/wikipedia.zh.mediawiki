{{明清人物信息框
| 姓名 = 邵寶
| 原名 =
| 圖片名稱 = 
| 圖片大小 = 220px
| 圖片說明 = 
| 最高職務 = 南京禮部尚書
| 國家 = 大明
| 爵位 =
| 籍貫 = [[南直隸|直隸]][[無錫縣|無錫縣]]
| 族裔 = 
| 字號 = 字國賢，號泉齋，別號二泉
| 室名 = 
| 諡號 = 文莊
| 出生日期 = 天順四年（1460年）
| 出生地點 = 
| 逝世日期 = 嘉靖六年（1527年）
| 逝世地點 = 
| 墓葬 =
| 配偶 =
| 親屬 = 
| 出身 = 
*成化二十年甲辰科進士出身
| 經歷 = 
| 著作 =
}}

'''邵寶'''（{{bd|1460年||1527年||Shao}}），字國賢，號泉齋，別號二泉，[[南直隸|直隸]][[無錫縣|無錫縣]]人。明朝政治人物。

==生平==
成化二十年（1484年）進士。授許州知州。弘治七年（1494年）入為戶部員外郎，歷郎中，遷[[江西|江西]]提學副使（中憲大夫、江西等處提刑按察司副使、奉敕提督學政，弘治十六年），修[[白鹿書院|白鹿書院]]學舍。遷浙江按察使，再遷右布政使。進[[湖廣|湖廣]]布政使。

正德四年（1509年），遷[[都察院|都察院]]右副都御史，總督漕運。因忤[[劉瑾|劉瑾]]，強令致仕。劉瑾伏誅，起[[貴州巡撫|貴州巡撫]]，不久升任[[戶部侍郎|戶部侍郎]]。拜南京禮部尚書，懇辭不就。

嘉靖改元，起前職，辭不赴。卒贈太子太保，諡'''文莊'''。《明史》有傳<ref>《明史·卷282》：邵寶，字國賢，無錫人。年十九，學於江浦莊昶。成化二十年舉進士，授許州知州。月朔，會諸生於學宮，講明義利公私之辨。正潁考叔祠墓。改魏文帝廟以祠漢湣帝，不稱獻而稱湣，從昭烈所謚也。巫言龍骨出地中為禍福，寶取骨，毀於庭，杖巫而遣之。躬課農桑，仿朱子社倉，立積散法，行計口澆田法，以備兇荒。<br>弘治七年入為戶部員外郎，歷郎中，遷江西提學副使。釋菜周元公祠。修白鹿書院學舍，處學者。其教，以致知力行為本。江西俗好陰陽家言，有數十年不葬父母者。寶下令，士不葬親者不得與試，於是相率舉葬，以千計。寧王宸濠索詩文，峻卻之。後宸濠敗，有司校勘，獨無寶跡。遷浙江按察使，再遷右布政使。與鎮守太監勘處州銀礦，寶曰：「費多獲少，勞民傷財，慮生他變。」卒奏寢其事。進湖廣布政使。<br>正德四年擢右副都御史，總督漕運。劉瑾擅政，寶至京，絕不與通。瑾怒漕帥平江伯陳熊，欲使寶劾之，遣校尉數輩要寶左順門，危言恐之曰：「行逮汝。」張彩、曹元自內出，語寶曰：「郡第劾平江，無後患矣。」寶曰：「平江功臣後，督漕未久，無大過，不知所劾。」二人默然出。越三日，給事中劾熊並及寶，勒致仕去。瑾誅，起巡撫貴州，尋遷戶部右侍郎，進左侍郎。命兼左僉都御史，處置糧運。及會勘通州城濠歸，奏稱旨。尋疏請終養歸，御史唐鳳儀、葉忠請用之留都便養，乃拜南京禮部尚書，再疏辭免。世宗即位，起前官，復以母老懇辭。許之，命有司以禮存問。久之卒，贈太子太保，謚文莊。<br>寶三歲而孤，事母過氏至孝。甫十歲，母疾，為文告天，願減己算延母年。及終養歸，得疾，左手不仁，猶朝夕侍親側不懈。學以洛、閩為的，嘗曰：「吾願為真士大夫，不願為假道學。」舉南畿，受知於李東陽。為詩文，典重和雅，以東陽為宗。至於原本經術，粹然一出於正，則其所自得也。博綜群籍，有得則書之簡，取程子「今日格一物，明日格一物」之義，名之曰日格子。所著《學史》、簡端二錄，巡撫吳廷舉上於朝，外《定性書說》、《漕政舉要》諸集若干卷。學者稱二泉先生。</ref>。

==著作==
邵寶為[[李東陽|李東陽]]門生，詩文皆以其為宗。其文典重和雅，詩清和澹泊。有《容春堂前集》20卷，《容春堂後集》14卷，《容春堂續集》18卷，《容春堂別集》9卷。又有《簡端錄》、《慧山記》、《大儒奏議》、《漕政舉要錄》等行世。學者稱二泉先生。

==佚事==
《四友齋叢說》載其見劉瑾暴怒拍桌，因而嚇尿之事<ref>《四友齋叢說·[[s:四友齋叢說/卷15|卷十五·史十一]]》：劉瑾擅國日，邵二泉先生與同官一人以公事往見。此人偶失劉瑾意，瑾大怒，以手將桌子震地一拍，二泉不覺蹲倒，遺溺於地。二泉甫出，而蘇州湯煎膠繼至。瑾與湯最厚，常以兄呼之。瑾下堂執湯手而入，因指地下濕處語湯曰：「此是你無錫邵寶撒的尿。」蓋二泉本正人，但南人惟怯，一震之威乃可至此。則《宋史》載楊文公便液俱下事，庸亦有之，然楊公亦正人也。人言瑾元無反謀，只此一事，雖族滅亦豈為過。此事聞之王雅宜。</ref>。

==參考文獻==
{{reflist}}

{{成化二十年甲辰科殿試金榜}}
{{DEFAULTSORT:Shao邵}}
[[Category:明朝許州知州|Category:明朝許州知州]]
[[Category:明朝戶部員外郎|Category:明朝戶部員外郎]]
[[Category:明朝戶部郎中|Category:明朝戶部郎中]]
[[Category:明朝江西按察使司副使|Category:明朝江西按察使司副使]]
[[Category:明朝湖廣布政使|Category:明朝湖廣布政使]]
[[Category:明朝浙江按察使|Category:明朝浙江按察使]]
[[Category:明朝浙江布政使|Category:明朝浙江布政使]]
[[Category:明朝貴州巡撫|Category:明朝貴州巡撫]]
[[Category:明朝漕運總督|Category:明朝漕運總督]]
[[Category:明朝戶部侍郎|Category:明朝戶部侍郎]]
[[Category:南京禮部尚書|Category:南京禮部尚書]]
[[Category:无锡人|Category:无锡人]]
[[Category:邵姓|B]]
[[Category:諡文莊|Category:諡文莊]]