{| class="toccolours" style="float: right; width: 24em; margin: 0 0 1em 1em; font-size: 80%; clear:right;" cellspacing="10"
|-
!{{VH1|酬王维}}
{{Vtext|}}
{{Vtext|[[唐|唐]] · 苑咸}}
{{Vtext|}}
{{VtextStart}}莲花梵字本从天{{VtextEnd}}
{{VtextStart}}华省仙郎早悟禅{{VtextEnd}}
{{VtextStart}}三点成伊犹有想{{VtextEnd}}
{{VtextStart}}一观如幻自忘筌{{VtextEnd}}
{{VtextStart}}为文已变当时体{{VtextEnd}}
{{VtextStart}}入用还推间气贤{{VtextEnd}}
{{VtextStart}}应同罗汉无名欲{{VtextEnd}}
{{VtextStart}}故作冯唐老岁年{{VtextEnd}}
|}

'''苑咸'''（{{bd|710年||758年|3月13日|苑}}），字'''咸'''，[[马邑|马邑]]善阳（今[[山西|山西]][[朔县|朔县]]）人，唐初功臣[[苑君璋|苑君璋]]之后，[[唐玄宗|唐玄宗]]开元年间进士及第，进入集贤院任学士，与[[郭慎微|郭慎微]]同为[[李林甫|李林甫]]书记。他与[[王维|王维]]、[[卢象|卢象]]、[[崔国辅|崔国辅]]、[[郑审|郑审]]等人诗歌酬唱，关系甚为密切。他又精通[[梵文|梵文]]、禅理，《宋高僧传》卷一七《神邕传》有其事迹。著有《苑咸集》十卷，已失传。《[[全唐诗|全唐诗]]》存有他的诗2首。

==苑咸墓志铭==
苑咸墓志，2002年出土于河南洛阳，志石边长69厘米，厚22厘米，现藏于洛阳师范学院图书馆。志文共36行，满行36字。
{{Quotation|
唐故中书舍人集贤院学士安陆郡太守苑公墓志铭并序
<br>　　遗孙朝议郎前殿中侍御史内供奉赐绯鱼袋论撰
<br>　　有唐故中书舍人、集贤院学士、安陆郡太守、馆陶县开国男苑公，以至德三年正月廿九日，薨于扬州之官舍，享年卌九。权窆于禅智寺北原。世难家贫，久未归葬。遗孙论、询、訁由等，霜露感深，岁月逢吉，谋于龟筮，求于亲知。至元和五年十月十八日，訁由自惟扬启举府君旅榇，论、询等自江陵扶护祖妣邵夫人旅榇，偕至于洛中。越明年正月十四日，葬我祖馆陶公、祖妣邵夫人于洛阳县平阴乡之邙原，礼也。呜呼！'''公讳咸，字咸。其先帝喾之后。武丁子名文，封于宛叶间，因以得姓。五代祖礼，仕周为振威将军，镇守边徼，因家马邑，今为马邑善阳人也。生随奋武将军，从师护边，为突厥所掠。至贞观元年，率麾下将士万余人转战南归。太宗嘉之，封上柱国、芮国公，累迁左金吾卫大将军、安、抚等州诸军事、安州刺史，食实封三千户，谥曰忠，讳君璋，公之高祖也。生左武卫大将军，汾、代、甘等州刺史、武威郡公讳孝文，公之曾祖也。生洺州司法参军讳问，公之王父也。生赠济阳郡太守讳操，公之皇考也'''。流长柢深，波委叶茂，克生才子，实为国华。呜呼哀哉！论等少孤，又不逮事王父，尝闻于宾客家相之言曰：公既龀，聪敏加于人。七岁诵诗书，日数千言，十五能文，十八应乡赋，耻以文字进，以经济为己任。开元中，声明文物，振迈汉魏；求名之士，难于登天。公当此时，年始弱冠，为曲江公张九龄表荐。玄宗亲临前殿策试，除太子校书，仍留集贤院。上以董仲舒、刘向比之，由是除右拾遗。无何，丁太夫人忧。服阕，历左拾遗、集贤院学士，旋除左补阙，迁起居舍人，仍试知制诰。时有事于南郊，撰册文。封'''馆陶县开国男'''，改考功郎中、兼知制诰，拜'''中书舍人'''。诸弟犯法，公素服诣阙，请以身代，由是贬'''汉东司户'''。未几，复除中书舍人。天宝末，权臣怙恩，公道直，不容于朝，'''出守永阳郡，又移蕲春，旋拜安陆郡太守'''。属羯胡构患，两京陷覆，玄宗避狄。分命永王都统江汉，安陆地亦隶焉。永王全师下江，强制于吏。公因至扬州，将赴阙廷，会有疾，竟不果行，呜呼哀哉！公以盛德盛才，加之以政事，论琐劣不逮，郯子之言，敢以类举。天宝中，有若韦临汝斌、齐太常-{澣}-、杨司空绾数公，颇为之名矣。公与之游，有忘形之深，则德行可知也。每接曲江，论文章体要，亦尝代为之文。洎王维、卢象、崔国辅、郑审，偏相属和，当时文士，望风不暇，则文学可知也。右相李林甫在台座廿余年，百工称职，四海会同。公尝左右，实有补焉，则政事可知也。夫子设四科，第学者，公兼其三，天胡不仁，何盛公之才行，亏公之年寿。若使公当时居卿相间，则羯胡岂敢南向，戎马不复生郊矣。文集十卷，行之于世。呜呼！公于西方教深，入总持秘密之行，齐荣辱是非之观，又不可得而窥也。'''夫人汝阴令谅之第二女'''，学兼内外，识洞玄微，教授甥侄，颇有达者。晚岁尤精禅理，究无生学。公薨后十年而夫人殁。遗命左右曰：归祔乡园，勿我同穴。论等恭闻斯语也久，不敢违先旨。故兆域之内，公居庚，夫人居壬，相近四十尺，遵遗令，征历者之吉也。'''长男籍，大历中授河南府伊阳县尉，不幸早世。亦以今日合祔清河崔夫人于南茔，相远七十丈。三女：长曰贤，早亡；次曰广果，为比丘尼，行高释门，知名江左；季女尹庶邻妻，殁有年矣'''。遗孙论等承姑之命，奉公之榇葬于兹，不唯虞陵谷，亦虑后之人有疑双坟，故为铭曰：
<br>    邙岭南兮洛食北，启新兆兮安有德。卜永年兮千万亿，子孙拜享无终极。遵释教兮奉遗言，匪同穴兮建双坟。虞陵谷兮疑后人，写曩意于斯文。
<br>　　河东姚宋礼镌
}}

==参考==
* 《新唐书》
* 《全唐文补遗》第7缉 页439
* 胡可先，新出土《苑咸墓志》及相关问题研究  《清华大学学报：哲学社会科学版》(京)2009年4期第57～67页


[[Category:唐朝诗人|Category:唐朝诗人]]