'''莊祖誥'''（{{bd|？||1644年||}}），字'''汝钦'''，號'''天秩'''，[[四川|四川]][[成都縣|成都縣]]人，明朝政治人物、進士出身。

== 生平 ==
萬曆二十九年（1601年）辛丑科進士，初任江西[[永新縣|永新縣]]知縣，廉而有威，仁而能斷，吏民愛而畏之。嘗改蕭然齋為梅花堂，手書[[楊用修|楊用修]]梅花賦於壁，至今猶仍其額，調繁[[廬陵縣|廬陵縣]]。擢礼部仪制司主事，晋精膳司郎中，四十四年奉命册封蜀府蜀世子至澍并妃彭氏、及富顺王至深并妃刘氏、太平王至渌并妃方氏。四十七年为[[会试|会试]]同考试官，尋升江西右参政<ref>万历四十七年六月己丑，升湖广参政杜诗为本省按察使，礼部郎中庄祖诰为江西参政，兵部郎中邵可立为山西参政。</ref>。天启二年（1621年），升云南按察使，武定兵备道。尋以驿递滥用夫马被工科右给事中[[尹同皋|尹同皋]]参劾，罚俸半年。三年以仓库失盗例免官<ref>天启三年十一月，刑科给事中[[解学龙|解学龙]]疏陈四事，其一京兆失事之当议，贼犯刘思文等盗顺天府库银二千二百馀两，考其日月乃 圣驾祀 天前二日也，此时何等毖饬，而有此不逞之徒出没于肘腋间耶！据称思文等用斧刀铁尺将库墙并板壁挖开，一似乎入无人之境。又称许山等俱系本衙堂役，素知路迳，乃敢搊扶同盗，一似乎满堂皆绿林之魁也。庄祖诰既有握符之责，难逃失事之愆，所当照仓库失盗例，亟免其官，断不得宽文网以隳法守者也。</ref>。七年御史[[倪文焕|倪文焕]]疏薦<ref>天启七年八月，掌河南道御史倪文焕题：臣所真知有二人，如原任江西参政庄祖诰、太常寺少卿[[阮大铖|阮大铖]]，一为臣房师，一为臣同乡，知之最真，保之最力，傥用之不效，臣请以一官殉之。得旨：这本说厂臣赤心报主，干国如家，饬纪振法，精勤周到，说的是至于忠爱朕躬，委曲调护，朕所鉴知。慎举措，严边防，是今日急著，但不得滥举市恩。阮大铖夙有才操，为邪党所抑，著即擢用。庄祖诰亦与查议具覆。</ref>，不起。里居十七年，甲申[[张献忠|张献忠]]入蜀，破成都，衣冠端坐，罵賊被害<ref>《明史》：蜀中士大夫在籍死難者，成都則雲南按察使莊祖誥，廣元則戶科給事中[[吳宇英|吳宇英]]，資縣則工部主事[[蔡如蕙|蔡如蕙]]，郫縣則舉人江騰龍。而安岳進士[[王起峩|王起峩]]、渠縣禮部員外郎[[李含乙|李含乙]]，皆舉義兵討賊，不克死。</ref>。

== 身后 ==
清乾隆四十一年賜諡烈愍。

== 家族 ==
弟[[庄祖诲|庄祖诲]]，万历三十二年進士。

==參考==
{{reflist}}

{{萬曆二十九年辛丑科殿試金榜}}

{{Authority control}}

{{DEFAULTSORT:Zhuang庄}}
[[Category:庄姓|Z]]
[[Category:成都人|Category:成都人]]
[[Category:明朝永新县知县|Category:明朝永新县知县]]
[[Category:明朝庐陵县知县|Category:明朝庐陵县知县]]
[[Category:明朝禮部主事|Category:明朝禮部主事]]
[[Category:明朝礼部郎中|Category:明朝礼部郎中]]
[[Category:明朝江西布政使司參政|Category:明朝江西布政使司參政]]
[[Category:明朝雲南按察使|Category:明朝雲南按察使]]
[[Category:諡烈愍|Category:諡烈愍]]