{{EarlyBuddhism}}
'''化地部'''（梵文：{{IAST|Mahīśāsaka}}，巴利文：{{IAST|Mahiṃsāsaka}}），音譯彌沙塞部，義譯為化地部、正地部、教地部等，由部主「匡化土境」的事蹟得名，為[[部派佛教|部派佛教]]的早期部派之一，《[[異部宗輪論|異部宗輪論]]》記載它於佛滅後第三百年中分立而成。有記載稱部主名為「不棄」，稱此部為「大不可棄部」<ref>《[[文殊師利問經|文殊師利問經]]·分別部品》：「律主初生母棄之井。父追尋之。雖墜不夭。故-{云}-不棄也。又名能射。」</ref>。

==音義==
Mahī(मही)是大地、領土<ref>{{cite web |title=Mahi, Mahī: 19 definitions |url=https://www.wisdomlib.org/definition/mahi |access-date=2020-07-28 |archive-date=2020-08-09 |archive-url=https://web.archive.org/web/20200809074540/https://www.wisdomlib.org/definition/mahi |dead-url=no }}</ref><ref>{{cite web |title=mahī |url=https://palidictionary.appspot.com/browse/m/mah%C4%AB |access-date=2020-07-28 |archive-date=2020-08-09 |archive-url=https://web.archive.org/web/20200809074529/https://palidictionary.appspot.com/browse/m/mah%C4%AB |dead-url=yes }}</ref>，Śās (शास्)是教化、懲戒、匡正、統治<ref>{{cite web |title=Shash, Ṣaṣ, Shas, Śas, Śaṣ, Śās, Sash: 7 definitions |url=https://www.wisdomlib.org/definition/shash |access-date=2020-07-28 |archive-date=2020-08-09 |archive-url=https://web.archive.org/web/20200809075543/https://www.wisdomlib.org/definition/shash |dead-url=no }}</ref><ref>{{cite web |title=sās《巴漢詞典》明法尊者增訂 |url=https://palidictionary.appspot.com/browse/s/s%C4%81s |access-date=2020-07-28 |archive-date=2020-08-09 |archive-url=https://web.archive.org/web/20200809074553/https://palidictionary.appspot.com/browse/s/s%C4%81s |dead-url=yes }}</ref>。

《[[玄應音義|玄應音義]]》卷23：「化地部，第三百年中從一切有部出也，梵言磨醯奢娑迦，亦名彌喜捨娑柯，此-{云}-化地，亦-{云}-教地，或言正地，人名也。但此羅漢在俗為王國師，匡化土境，故名化地。今入佛法，佛法如地，又匡化之，故以名也。舊-{云}-彌沙塞者，訛也。」

==歷史源流==
南傳《[[島史|島史]]》記載它根源於[[分別說部|分別說部]]而來並分化出[[說一切有部|說一切有部]]，北傳《[[異部宗輪論|異部宗輪論]]》記載它根源於[[說一切有部|說一切有部]]，二者記載[[法藏部|法藏部]]是由化地部所分化出來的。藏傳記載中有大眾部說法稱它源出[[分別說部|分別說部]]，與[[說一切有部|說一切有部]]是同時發展而成。

==理論==
化地部的理論繼承了[[分別說者|分別說者]]的學說，與[[大眾部|大眾部]]和[[說一切有部|說一切有部]]並列為三大體系，其部份觀點與大眾部一致，特別是「[[心性本淨|心性本淨]]」<ref>[[世友菩薩|世友菩薩]]《[[異部宗輪論|異部宗輪論]]》：「此中[[大眾部|大眾部]]。一說部。說出世部。雞胤部。本宗同義者。謂四部同說。……心性本淨。客隨煩惱之所雜染。說為不淨。……過去未來非實有體。」《[[大毘婆沙論|大毘婆沙論]]》：「如[[分別論者|分別論者]]。彼說心本性清淨。客塵煩惱所染污故。相不清淨。」</ref>、「緣起是無為」和「阿羅漢無退義」。
===本宗同義===
[[說一切有部|說一切有部]]《[[大毘婆沙論|大毘婆沙論]]》記載有：{{Cquote|頗有一智知一切法耶？……問：何故作此論？答：為止他宗顯己義故。……或復有執：心心所法，能了俱有，如'''化地部'''。彼作是說：慧有二種，俱時而生，一[[相應|相應]]，二不相應，相應慧知不相應者，不相應慧知相應者。……為止如是他宗異執，顯自所說：諸心心所，不了自性、相應、俱有，補特伽羅性不可得，故作斯論。<br />
世第一法，當言欲界？乃至廣說。問：何故作此論？答：……復次、為止他宗差別執故。……若'''化地部'''執：世第一法，通三界繫，所以者何？彼謂：若地有[[盡智|盡智]]時、所修善根，此地即有世第一法。……為止如是他宗別執，顯示己宗故作此論。世第一法，當言欲界繫？色界繫？無色界繫耶？答：應言色界繫。}}
《[[異部宗輪論|異部宗輪論]]》記載化地部本宗同義：{{Cquote|其化地部本宗同義。謂過去未來是無，現在無為是有。於四聖諦一時現觀<ref>
《[[大毘婆沙論|大毘婆沙論]]》：「問：若非我行相，與空行相，俱能緣一切法者，此二行相，有何差別？答：[[非我|非我]]行相，對治[[我見|我見]]；[[空性|空]]行相，對治[[我所見|我所見]]。……有說：觀蘊非我，是非我行相；觀蘊中[[無我|無我]]，是空行相；如觀蘊非我，蘊中無我；觀界、界中，觀處、處中，應知亦爾。」<br />
[[窺基|窺基]]《[[異部宗輪論述記|異部宗輪論述記]]》：「化地部，於四聖諦，一時現觀。此是見道，作共相空、無我觀，入空、無我，遍觀四諦。」
</ref>，見苦諦時能見諸諦<ref>
《[[大毘婆沙論|大毘婆沙論]]》：「謂或有說：於四聖諦一時現觀，如[[分別論者|分別論者]]。問：彼何故作是說？答：彼依契經，如世尊說：『若於苦諦無有疑惑，於集、滅、道諦，亦無有疑惑。』既於四諦頓無疑惑，故知現觀定頓非漸。」<br />  
「問：如何四諦不頓現觀？答：現觀諦時，雖觀共相，而不現觀一切共相，謂：但現觀少分共相，然自、共相，差別無邊。……即五取蘊，合成苦諦，如是苦諦，亦名自相，亦名共相。名自相者，對餘三諦。名共相者，諸蘊皆有逼迫相故。思惟如是共逼迫相，即是思惟苦，及非常、空、非我相，亦即名為苦諦現觀。如是現觀，若對諸諦，名自相觀；若對諸蘊，名共相觀。由對諸蘊，名共相觀故，現觀時，名觀共相；由對諸諦，名自相觀故，於四諦不頓現觀。」
</ref>，要已見者能如是見<ref>
《[[大毘婆沙論|大毘婆沙論]]》：「問：若於四諦漸現觀者，云何釋通分別論者所引契經？答：彼所引經應作是說：『若於道諦，無有疑惑，於苦、集、滅諦，亦無有疑惑。』而不作是說者，應知有別意趣，謂：彼經說已得果者，若於苦諦，無有疑惑，於餘三諦，亦無疑惑，迷四諦疑，皆已斷故。」<br /> 
[[窺基|窺基]]《[[異部宗輪論述記|異部宗輪論述記]]》：「是修道，若別觀四諦相。於修道中，見苦諦時，能觀餘三諦。如一意識，總緣五蘊，十種色，一時之中，能差別知。此非見道，要已總觀，見諦理者，方能如是故，修道中，能如是見。」
</ref>。隨眠非心亦非心所，亦無所入。眠與纏異，隨眠自性心不相應，纏自性心相應<ref name="alhwt">
《[[大毘婆沙論|大毘婆沙論]]》：「『諸用此道，斷欲界結，退此道時，還得彼結繫不？乃至廣說。』問：何故作此論？答：為止他宗顯正理故。謂或有執：定無退起諸煩惱義，如[[分別論者|分別論者]]。彼引世間現喻為證，
*謂作是說：如瓶破已，唯有餘瓦，不復作瓶；諸阿羅漢，亦應如是，金剛喻定，破煩惱已，不應復起諸煩惱退。如燒木已，唯有餘灰，不還為木；諸阿羅漢，亦應如是，無漏智火燒煩惱已，不應復起諸煩惱退。
彼引此等世間現喻，證無退起諸煩惱義。為遮彼執，顯有退起諸煩惱義，若無退者，便違契經，
*如契經說：『阿羅漢有二種，一退法，二不退法。』
*又契經說：『由五因緣，令時解脫阿羅漢，退隱沒忘失。云何為五？一、多營事業，二、樂諸戲論，三、好和鬪諍。四、憙涉長途，五、身恒多病。』
*又契經說：『有阿羅漢名瞿底迦，是時解脫，六反退已，於第七時，恐復退失，以刀自害，而般涅槃。』故知定有起煩惱退。
……問：[[分別論者|分別論者]]，云何釋通應理論者所引契經？答：彼說：『退時，退道，非果，以沙門果是無為故。』問：既許有退，退道、退果，有何差別？而說無退。又彼許退無學道時，為得學道？為全不得？若得學道，果亦應退，非無學果成學道故；若全不得，便有大過，退無學道不得學道，若爾應住異生位故；若非異生及學、無學，應離凡聖有別有情，許即便非世尊弟子故；應許有起煩惱退。
*[[分別論者|分別論者]]又說：『[[隨眠|隨眠]]是[[纏|纏]]種子，隨眠自性心不相應，諸纏自性與心相應。纏從隨眠生，纏現前故，退諸阿羅漢。已斷隨眠，纏既不生，彼如何退？故說無退，是應正理。』
……然實有起煩惱義。為止彼宗及顯退法相應正理，故作斯論。」
</ref>。<br />異生不斷欲貪瞋恚，無諸外道能得五通<ref>
[[窺基|窺基]]《[[異部宗輪論述記|異部宗輪論述記]]》：「意說六行不斷煩惱。但伏而已。如經部相似。一切煩惱上二界亦爾。此中且舉欲貪等。要無漏道方能斷故。五通外道不得。以邪教故。能飛等是何。是呪藥。神鬼等。知宿住等。俱非通也。不能無擁故。」
</ref>。亦無天中住梵行者<ref>
[[窺基|窺基]]《[[異部宗輪論述記|異部宗輪論述記]]》：「亦無天中住梵行。以多樂故。」
</ref>。定無中有<ref>
《[[大毘婆沙論|大毘婆沙論]]》：「問：何故尊者此納息中，數依[[中有|中有]]而作論耶？答：為止他宗顯正理故。謂或有執：三界受生皆無中有，如[[分別論者|分別論者]]。或復有說，欲色界生，定有中有，如[[應理論者|應理論者]]。<br />問：[[分別論者|分別論者]]依何量故？執無中有，答：依至教量，
*謂契經說：『若有一類，造作增長五無間業，無間必定生[[地獄|地獄]]中。』既言無間必生地獄，故知中有決定為無。
*又伽他說：『再生汝今過盛位，至衰將近琰魔王，欲往前路無資糧，求住中間無所止。』既說中間無所止處，故知中有決定為無。
*又說過難證無中有，謂如影光，中無間隙，死有生有，應知亦然。
問：應理論者，依何量故？說有中有。答：依至教量，
*如契經說：『入母胎者，要由三事俱現在前，一者、母身是時調適，二者、父母交愛和合，三、[[健達縛|健達縛]]正現在前。』除中有身，何健達縛？前蘊已壞，何現在前？故健達縛即是中有。
*又經說有中般涅槃，中有若無，此依何立？
*餘經復說：『此身已壞，餘身未生，意成有情，依止於愛，而施設取。』世尊既說此身已壞，餘身未生，意成有情，依愛立取，故知中有決定非無。若無中有，意成有情，名何所表？
*又說過難證有中有，謂從此洲歿，生北俱盧等，若無中有，此身既滅，彼身未生，中間應斷；是則彼身，本無而有，此身亦則，本有而無；法亦應爾，本無而有，有已還無，勿有斯過，故有中有。
問：應理論者，云何釋通分別論者所引至教？……問：應理論者，云何釋通分別論者所說過難？……問：分別論者，云何釋通應理論者所引至教？……問：分別論者，云何釋通應理論者所設過難？……問：此二論師，於一中有，一說為有，一執為無，如是二說，何者為勝？答：應理論者，所說為勝。……」<br />
[[窺基|窺基]]《[[異部宗輪論述記|異部宗輪論述記]]》：「乾闥婆等是作樂神。引七有經。如俱舍說。」
</ref>。無阿羅漢增長福業<ref>
[[窺基|窺基]]《[[異部宗輪論述記|異部宗輪論述記]]》：「以無煩惱可長有漏業故。轉福分等是故業故。」
</ref>。五識有染亦有離染<ref>
[[窺基|窺基]]《[[異部宗輪論述記|異部宗輪論述記]]》：「五識有離染。以見佛等為近無間引生聖道。非如薩婆多。遠無間亦不得。又言。五識亦在修道位。如見佛即得聖。亦能斷結離染。非無分別。」
</ref>。六識皆與尋伺相應<ref>
[[窺基|窺基]]《[[異部宗輪論述記|異部宗輪論述記]]》：「六識有尋思勘何部。」
</ref>。亦有齊首補特伽羅<ref>
[[窺基|窺基]]《[[異部宗輪論述記|異部宗輪論述記]]》：「即不還者。生有頂地。不能起下無漏聖道。取無學果。至命欲終其結自盡。得阿羅漢乃般涅槃。名為齊首。謂生死之首。即有頂地。以至極處。更無生處。雖不起聖道亦成無學。」</ref>。有世間正見<ref>[[窺基|窺基]]《[[異部宗輪論述記|異部宗輪論述記]]》：「有世間正見。不邪推求故。」
</ref>。無世間信根<ref>
[[窺基|窺基]]《[[異部宗輪論述記|異部宗輪論述記]]》：「世間信等不堅固。易轉改。非增上。不名根。」
</ref>。無出世靜慮<ref>
[[窺基|窺基]]《[[異部宗輪論述記|異部宗輪論述記]]》：「靜慮者。是麤。外道異生多皆能得。故唯有漏。此通色界六地。無色界如何。如靜慮亦有漏。別有無漏九地不名靜慮。無漏故。此且舉色界為定。然聖者別起六地無漏入見道等。不名靜慮。但名為定。」
</ref>。亦無無漏尋伺<ref>
[[真諦|真諦]]譯《[[部執異論|部執異論]]》：「覺觀無無漏。」失譯《[[十八部論|十八部論]]》：「無覺出世間法。」<br />
[[窺基|窺基]]《[[異部宗輪論述記|異部宗輪論述記]]》：「無無漏尋。尋是麤故。唯有漏。伺是細。通無漏。八道支正思惟唯有漏。助道支。名道支。實非是道。」
</ref>。善非有因<ref>
[[窺基|窺基]]《[[異部宗輪論述記|異部宗輪論述記]]》：「不為生死正因感故。若助不善業令感人天。亦有此理。今非正因能感三有。若爾色無色業性類是何。是微不善業感由善資助故得如是。即不善業通色無色。」
</ref>。預流有退，諸阿羅漢定無退者<ref name="alhwt" /><ref>
[[窺基|窺基]]《[[異部宗輪論述記|異部宗輪論述記]]》：「預流有退。初得道有修惑故。阿羅漢無退。道滿故。言退等者。但退禪定。現法樂住。中二果實退。如初得果故。」
</ref>。道支皆是念住所攝<ref>
[[窺基|窺基]]《[[異部宗輪論述記|異部宗輪論述記]]》：「念住謂取慧。相應心所竝名念住。故攝道支。」
</ref>。<br />無為法有九種，一擇滅，二非擇滅，三虛空，四不動，五善法真如，六不善法真如，七無記法真如，八道支真如，九緣起真如<ref>
[[窺基|窺基]]《[[異部宗輪論述記|異部宗輪論述記]]》：「擇、非擇、空三體各一得緣。同餘部。不動。但是斷定障。得定障名動。是散動故。今斷得此故。名不動。善、惡、無記如三體各一。但名一理。性皆是善。道支、緣起。義同大眾。然各一理。今據勝者。但言道支、緣起。」
</ref>。入胎為初命終為後，色根大種皆有轉變，心心所法亦有轉變<ref>
[[窺基|窺基]]《[[異部宗輪論述記|異部宗輪論述記]]》：「此中意說。一期初後之中。色等有轉變。如乳變為酪等。性非剎那生滅故有轉變。心心所法亦爾然。即非一切行皆剎那滅。又解。色等雖性亦念念滅。然無去來世。不同薩婆多。前法滅已。後於未來法生至現在。今言前法於現在滅已。無別有法從未來來。但由前法為因力故。引後法起。後法即是前法為因轉作。雖剎那滅轉變義成。」
</ref>。僧中有佛<ref>
[[窺基|窺基]]《[[異部宗輪論述記|異部宗輪論述記]]》：「僧中有佛。佛入僧數故也。」
</ref>，故施僧者便獲大果，非別施佛。佛與二乘<ref>
[[真諦|真諦]]譯《[[部執異論|部執異論]]》：「一切佛及一切'''聲聞'''。」失譯《[[十八部論|十八部論]]》：「佛與'''聲聞'''。」
</ref>皆同一道同一解脫<ref>
[[窺基|窺基]]《[[異部宗輪論述記|異部宗輪論述記]]》：「此部意說。非佛與二乘一切種智作用亦同。然道是一。即聲聞乃至為佛時。即舊道體不改。性類是同。轉下成中轉中成上。故言一物了境。作用如是不同。然非得果捨向。得勝捨劣等事。解脫唯擇滅斷染無知得。」
</ref>。說一切行皆剎那滅。定無少法能從前世轉至後世。}}

===末宗異義===
《[[異部宗輪論|異部宗輪論]]》記載化地部末宗異義：{{Cquote|其末宗異義者。謂說實有過去未來。亦有中有。一切法處皆是所知，亦是所識。業實是思，無身語業。尋伺相應<ref>[[窺基|窺基]]《[[異部宗輪論述記|異部宗輪論述記]]》：「尋伺相應。同薩婆多解。」</ref>。大地劫住<ref>[[窺基|窺基]]《[[異部宗輪論述記|異部宗輪論述記]]》：「大地劫住。非剎那滅。同正量部等解。」</ref>。於窣堵波興供養業所獲果少<ref>[[窺基|窺基]]《[[異部宗輪論述記|異部宗輪論述記]]》：「不同有舍利無舍利皆爾。無攝受歡喜利益故。乃至佛像法等竝然。」</ref>。隨眠自性恒居現在<ref>[[窺基|窺基]]《[[異部宗輪論述記|異部宗輪論述記]]》：「隨眠恒現在。恒居現。為因生諸法故。雖有過未。現在不斷。」</ref>。諸薀處界亦恒現在<ref>[[窺基|窺基]]《[[異部宗輪論述記|異部宗輪論述記]]》：「即種子三科恒現在。唯能生諸法。五法定能縛繫縛有情。不出生死。」</ref>。<br />
此部末宗。因釋一頌執義有異。如彼頌言。「五法定能縛。諸苦從之生。謂無明貪愛。五見及諸業。」<ref>《[[十八部論|十八部論]]》：「五（原文：“已”）法種子能生諸苦。謂無明渴愛見業。」<br />[[窺基|窺基]]《[[異部宗輪論述記|異部宗輪論述記]]》：「諸苦從此生。從五法起謂無明等者。列五法名。一無明。三界無明也。二欲貪。三色無色愛。四五見。有身見等。五諸業。謂三業。所以唯說此五。又諸業有幾。前說善非有因。無福不動業故。見道用勝。五見障理為首。修道用勝。貪愛緣事為首。五見緣內理。諸界行相同。但總言五見。貪愛緣事。行相各別。欲界緣外門。上二界緣內。故分貪愛。然此二種見修用異然。通二道用勝為根本者。所謂無明。故略餘惑。此中不敘。又無明即無明支。貪愛即愛支。五見即取支。以用增故。業即行有故。此五法常能縛得。令識等七生。又上二界。但不善業生。由微薄不善業。善法資助令感上生。亦非上二界有善業感。故言諸業謂身、語、意。」</ref>}}

《異部宗輪論》沒有具體記載化地部的支末宗派。後世[[唯識學派|唯識學派]]稱化地部末派提出的[[窮生死蘊|窮生死蘊]]，成為[[阿賴耶識|阿賴耶識]]學說的前身之一<ref>[[無著|無著]]《[[攝大乘論|攝大乘論]]》卷1：「聲聞乘中，亦以異門密意已說阿賴耶識。……化地部中亦以異門密意，說此名窮生死蘊。有處有時見色心斷，非阿賴耶識中彼種有斷。」[[世親|世親]]《[[攝大乘論釋|攝大乘論釋]]》卷2：「化地部中異門說為窮生死蘊。為釋此因說有處等。言有處者。謂無色界無有諸色。言有時者。謂無想等諸定位中無有諸心。非阿賴耶識中彼種有斷者。謂阿賴耶識中色心熏習。由此為因色心還有。」[[無性|無性]]《[[攝大乘論無性釋|攝大乘論無性釋]]》二卷：「化地部等者：於彼部中，有三種蘊。一者、一念頃蘊。謂一剎那有生滅法。二者、一期生蘊。謂乃至死恆隨轉法。三者、窮生死蘊。謂乃至得金剛喻定，恆隨轉法。此若除彼阿賴耶識；餘不應有。但異名說阿賴耶識。如名諸蘊，決定無有窮生死故。」</ref>。

==存世經典==
漢譯《[[五分律|五分律]]》是[[法顯|法顯]]從[[僧伽羅國|僧伽羅國]]取回的化地部律藏。

==註釋及引用==
{{reflist|2}}
{{wikisource|佛學大辭典/化地部}}

[[Category:佛教歷史|Category:佛教歷史]]
[[Category:分別論者|M]]