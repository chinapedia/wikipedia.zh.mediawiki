{{Otheruses|劉璟|other=同名或類似名的其它條目描述}}
'''刘璟'''（{{bd|1450年||1522年||catIdx=L}}），字'''德輝'''，[[河南|河南]][[鄢陵县|鄢陵县]]人，[[明朝官员|明朝官员]]、[[进士|进士]]出身。

== 生平 ==
[[成化|成化]]十年（1474年），鄉試中舉；成化十一年（1474年），登進士，后授[[刑部主事|刑部主事]]。成化十九年（1483年），升任本部署员外郎；又明年署郎中充副使，册封蜀府。成化二十二年（1486年），升任[[松江府|松江府]][[知府|知府]]，任內治理卓有功績。后[[丁艰|丁艰]]，改[[太原府|太原府]]知府。之後升任四川[[参政|参政]]。[[正德_(明朝)|正德]]元年（1506年），任山東[[左布政使|左布政使]]。正德二年，擢右[[副都御史|副都御史]]，[[巡抚|巡抚]][[宣府|宣府]]。不久召为[[刑部右侍郎|刑部右侍郎]]。正德四年，轉左侍郎；同年升任[[刑部尚書|刑部尚書]]。正德五年，因平定寧夏，加[[太子少保|太子少保]]。

[[嘉靖|嘉靖]]元年（1522年）去世<ref>《[[國朝獻徵錄|國朝獻徵錄]]·太子少保刑部尚書致仕晉階榮祿大夫劉公璟墓誌銘（[[楊廷和|楊廷和]]）》（卷四十四）：公諱璟字德輝姓劉氏世為鄢陵人曾祖諱聚有隱德祖諱義父諱海俱贈太子少保刑部尚書祖妣田氏母?氏俱贈夫人公生有異質弱冠補學官弟子員同邑司徒張公謝政歸一見器之曰公輔器也他日名位當不下我東吳劉欽謨時提舉河南學政試居優等當廩公以讓同學之貧者曰助之養也成化十年舉於鄉明年第進士試政刑部當外補司寇林莊敏公疏留本部理刑授主事十九年陞本部署員外郎慮□江南多所平反又明年署郎中充副使　冊封蜀府二十二年陞松江府知府洗手奉法督率吏民勤職業勸農桑修水利敦士習舉入宋論凶戾殺人前守莫能治公置之法豪右皆斂迹海上有城隍威靈太守廉明之謠郡人張某嘗為鄢陵學諭公所從受業者致仕家居非公事未嘗一至郡齋公常候之問政有疾公昕夕往視自進湯藥比卒為持心喪其舊第久鬻於人出俸金贖歸其子松人至今兩賢之丁外艱改太原府惠綏窮民如在松江時再期陞四川參政漢州屯軍殺人為亂巡按御史欲調兵勦之□曰是不可激親往招諭之首惡就擒亂遂定以內艱改山西隨御史按澤州宗室有訴州守者袖刀截耳以脅御史眾皆走避公挺身入諭以理法引臂出之血涴其衣聞者壯公之義十八年陞山東右布政使正德元年轉左薅剔宿蠹御吏嚴而賦民寬部使者交薦之明年擢右副都御史巡撫宣府事事務存□禮罷諸苛細條貫人以為便　賜金緋衣一襲勞之未幾召為刑部右侍郎大同人有訴將官不法者　命公往勘奏復稱　旨四年轉左　尋階尚書時逆瑾專政□流縉紳公委曲調護禆益亦多五年以寧夏平加太子少保　廷臣會鞫逆瑾有微斥瑾者輒反脣公厲聲叱曰朝廷有大法在尚爾私懟邪次訊諸奸惟允　上方委用公而公遽以老請得俞旨乘傳歸歲役有隸月餽有廩皆異數也公歸自扁其所居之堂曰怡閒因以為號與親舊日觴詠相樂也七年流賊之亂燬公廬誥敕俱焚命補給之仍優卹其家今□□龍飛覃恩進階榮祿大夫嘉靖元年十一月十□日晨興忽爇香危坐命長孫婿程侑書遺言□□□勉為忠孝不及家事書巳就枕如安□者□□□□固無他疾也得年七十三訃聞命禮部諭□□□工部治葬事</ref>。

==参考资料==
{{Reflist}}
{{start box}}
{{s-off}}
{{succession box|[[洪鍾|洪鍾]]|[[何鑑|何鑑]]|[[明朝刑部尚書|明朝刑部尚書]]|1509年－1510年}}
{{succession box|[[車霆|車霆]]|[[鄧璋|鄧璋]]|[[宣府巡撫|明朝宣府巡撫]]|1507年}}
{{succession box|[[樊莹|樊莹]]|[[陳讓_(成化進士)|陈瓖]]|[[松江府|松江府]][[知府|知府]]|1487年－1494年}}
{{end box}}

{{成化十一年乙未科殿試金榜}}
{{DEFAULTSORT:L}}
[[Category:明朝刑部尚書|Category:明朝刑部尚書]]
[[Category:明朝刑部右侍郎|Category:明朝刑部右侍郎]]
[[Category:明朝宣府巡抚|Category:明朝宣府巡抚]]
[[Category:明朝副都御史|Category:明朝副都御史]]
[[Category:明朝山東布政使|Category:明朝山東布政使]]
[[Category:明朝四川布政使司参政|Category:明朝四川布政使司参政]]
[[Category:明朝太原府知府|Category:明朝太原府知府]]
[[Category:明朝松江府知府|Category:明朝松江府知府]]
[[Category:明朝刑部员外郎|Category:明朝刑部员外郎]]
[[Category:明朝刑部主事|Category:明朝刑部主事]]
[[Category:明朝太子少保|Category:明朝太子少保]]
[[Category:鄢陵人|Category:鄢陵人]]
[[Category:刘姓|J]]