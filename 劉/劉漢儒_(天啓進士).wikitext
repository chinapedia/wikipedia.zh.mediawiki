{{Otheruses|劉漢儒|other=同名或類似名的其它條目描述}}
'''劉漢儒'''（{{bd|1595年||1665年|catIdx=}}），字'''向董'''，號'''忝生'''，[[北直隸|北直隸]][[順天府|順天府]][[大兴县_(金朝)|大興縣]]（今[[北京市|北京市]]）人，明末清初政治人物，天啟年間進士。

萬曆四十六年（1618年）戊午科舉人，天啓二年（1622年），登壬戌科進士，初任行人司行人。天啓七年，授吏科給事中<ref>明實錄附錄：崇禎長編 ,6卷</ref>。崇禎二年，升兵科右給事中<ref>明實錄附錄：崇禎長編 ,20卷</ref>、次年改刑科左給事中<ref name="明實錄附錄：崇禎長編 ,32卷">明實錄附錄：崇禎長編 ,32卷</ref>、吏科[[都給事中|都給事中]]<ref name="明實錄附錄：崇禎長編 ,32卷"/>。崇禎四年，改[[太常寺少卿|太常寺少卿]]<ref>明實錄附錄：崇禎長編 ,45卷</ref>。此後以右[[僉都御史|僉都御史]]銜，四川巡撫<ref>清史列傳 ,79卷 ,9</ref>。流賊陷夔州，圍太平，石砫土司[[秦良玉|秦良玉]]率兵援之，漢儒運長慶米濟其軍，太平圍解。中書涂原練鄉勇，守梁山，擊退賊，漢儒及巡按御史[[党崇雅|党崇雅]]請用原以蜀人治蜀兵，莊烈帝不許，并罷漢儒。明亡后歸降清朝，順治元年五月起授都察院左[[副都御史|副都御史]]<ref>中央研究院歷史語言研究所內閣大庫檔案 ,038812號</ref>。九月世宗章皇帝車駕將至京師，群臣俱赴通州迎，漢儒疏言城守空虛，懼奸民竊發，請留重臣以鎭中外，派守兵以嚴出入，遠偵探以杜窺伺，下部知之。十一月賜鞍馬。時流賊自太原直犯井陘，始開城殺官，仍退據固關。漢儒疏言井陘險峻崎嶇，一夫當關，萬夫莫敵。且去正定近，倘賊兵長驅正定，無兵可恃，今宜飛檄官兵，視賊所向，或直搗其巢，或分截其路，賊可就擒。否則我兵南剿，賊已近在肘腋，土賊響應，首尾兼顧，鞭長莫及，勿謂疥癬，毋煩過慮，下所司知之。二年閏六月，疏言頃者南差不用南人，乃一時權宜計，今天下一統，何分南北。嗣後遇巡按差缺，除迴避本省外，酌量隔省資才堪任者，列名奏請簡用。得旨：各省巡按南北一體差用，但家鄉鄰近者雖隔省亦不得差。是月賜紗蟒衣一襲。七月，疏言十三道御史原百有二十，用以巡方糾察，我朝酌減至六十，今差務日繁，銓部竟未考滿，何以應差。請砹部速補，詔如所請。八月，御史[[王守履|王守履]]劾漢儒係大學土[[馮銓|馮銓]]黨，為御史[[江禹緒|江禹緒]]營求招撫鄖陽，漢儒具疏辨並引病求罷。得旨：劉漢儒無端被誣，著益盡心職掌，以振風紀。三年復以病乞休。康熙四年卒，賜祭葬如例<ref>《大城县志》</ref>。

==参考文献==
{{reflist|3}}

{{天啓二年壬戌科殿試金榜}}

{{Authority control}}

{{DEFAULTSORT:Liu劉}}
[[Category:萬曆四十六年戊午科順天鄉試舉人|Category:萬曆四十六年戊午科順天鄉試舉人]]
[[Category:明朝吏科都給事中|Category:明朝吏科都給事中]]
[[Category:明朝太常寺少卿|Category:明朝太常寺少卿]]
[[Category:明朝四川巡撫|Category:明朝四川巡撫]]
[[Category:清朝左副都御史|Category:清朝左副都御史]]
[[Category:大兴县人|Category:大兴县人]]
[[Category:刘姓|R]]
[[Category:明朝吏科给事中|Category:明朝吏科给事中]]
[[Category:明朝兵科右給事中|Category:明朝兵科右給事中]]
[[Category:明朝刑科左給事中|Category:明朝刑科左給事中]]