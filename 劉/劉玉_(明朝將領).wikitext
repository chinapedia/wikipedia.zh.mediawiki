{{Otheruses|劉玉|other=同名或類似名的其它條目描述}}

'''劉玉'''（{{bd|？||1471年}}），字'''仲璽'''，[[河南承宣布政使司|河南承宣布政使司]][[彰德府|彰德府]][[磁州|磁州]]人。[[明朝|明朝]]軍事將領。

其早年給侍[[曹吉祥|曹吉祥]]，后從征麓川，授副千戶，積功至都指揮僉事。天順年間，以「[[奪門之變|奪門之變]]」功進都督僉事，尋充右參將，守備潯州。當時[[慶遠|慶遠]]等地民變，劉玉偕左參將[[范信|范信]]邀擊獲勝。之後分兵守衛貴州。隨後跟從方瑛討東苗、西苗等地，改右副總兵，鎮守貴州。曹石之變后，當論戰，其亦道遠不與謀，免死，謫海南副千戶。天順六年，英宗以[[谷登|谷登]]為甘肅副總兵。[[李賢|李賢]]言登不任，玉老成。於是再啟用其為都督僉事、右副總兵，鎮守涼州。后進都督同知。成化四年，參與平定滿俊叛亂，進左都督，掌右軍都督府事<ref>明實錄：憲宗實錄 ,75卷</ref>。成化六年，擔任左副總兵，從[[朱永|朱永]]出延綏，后在河套地區作戰。一年后去世，贈固原伯，謚'''毅敏'''<ref>《[[明史|明史]]》（卷175）：“劉玉，字仲璽，磁州人。生有膂力，給侍曹吉祥家。從征麓川，授副千戶，積功至都指揮僉事，天順元年以「奪門」功進都督僉事，尋充右參將，守備潯州。慶遠蠻剽博白及廣東之寧川，玉偕左參將範信邀擊，敗之。俄命分守貴州。從方瑛討東苗，殲幹把豬。討西堡苗，縶其魁楚得。先後斬首千級，毀其巢而還。旋改右副總兵，鎮守貴州。吉祥誅，玉下吏當斬。以道遠不與謀，免死，謫海南副千戶。六年，帝將以谷登為甘肅副總兵。李賢言登不任，玉老成。乃復以為都督僉事、右副總兵，鎮守涼州。咎咂族叛，會兵平之，進都督同知。成化四年，滿俊亂固原，白圭舉玉為總兵官，統左右參將夏正、劉清討之，兵分為七。玉與總督項忠抵石城，賊已數敗。會毛忠死，玉亦被圍，中流矢，力戰得出。相持兩月，大小百十戰，竟平之。進左都督，掌右府事。自訴前西堡功，命增俸百石，掌耀武營。六年充左副總兵，從朱永出延綏。五月，河套部入犯，玉帥眾禦卻之。逾年卒。贈固原伯，謚毅敏。玉雖起仆隸，勇決過人，善撫士，所至未嘗衄。滿俊之叛，據石城險，屢敗官軍，玉戰最力。及論功，只賜秩一級，時惜其薄。子文，襲指揮使。”</ref>。

==参考文献==
{{wikisource|明史/卷175}}
{{reflist}}
{{明朝人物小作品}}

[[Category:明朝都督|Category:明朝都督]]
[[Category:明朝總兵官|Category:明朝總兵官]]