'''劉安'''，字志康，[[南京|南京]][[淮安府|淮安府]][[山陽縣|山陽縣]]（今[[江蘇省|江蘇省]][[淮安縣|淮安縣]]）人，明朝政治人物。[[劉楚善|劉楚善]]之子。

==生平==
自幼聰穎過人，然而屢試不第。入[[太學|太學]]出身。宣德八年，擔任[[南宮縣|南宮縣]][[知縣|知縣]]。正統年間，升任[[杭州府|杭州府]][[知府|知府]]。再升浙江布政司右參政，任內去世<ref>漢籍電子文獻資料庫-國朝獻徵錄 ,84卷 ,125：浙江布政司右參政劉公安傳：劉公安，字志康，從高祖母姓，乃姓高。其先泗州人。□世祖仕宋，為宿州安撫使。聖朝混一之初祖再八徙居出陽因家焉父楚善公幼警敏過人，父曰：他日顯劉氏者，必此子也。九歲喪父母既長質貌魁偉舉止端重嘗撫松楸嘆曰：有親而不得養與夫有子而不能顯揚者同一不孝因肆力於學，入郡庠為弟子員，累舉不第。貢入太學。宣德癸丑，擢知南宮縣。慎於操守勤於撫字教民以樹蓺聯士子以進修置義倉義塚貧有養死有歸北方賢有司莫能或之先也。甲寅夏，境內旱蝗，率吏民禱三日乃雨，蝗亦頓絕。是歲，鄰邑皆饑，惟南宮大熟。明年，鄰邑復蝗，獨不入境，又大熟。民歌之曰：「侯宰南宮，民和政通，蝗不入境，會之魯恭。」頌聲播遠。邇時有賊張普祥等，號白蓮會，河北騷動，朝延索之急，公捕其黨仲伍等檢其家得簿書錄妖者姓名吏欲送府窮治之曰不可亟火之全活者幾萬人邑南有李陽冰廟碑高丈餘歲久祠頹裨且仆公一日率僚屬祈雨至祠下見碑石甚巨非數百人弗能起告於神曰神如有靈碑自立安當新其祠。翌日，雷雨大作，四野霑足碑且起立公以銀觚奠神就付諸廟中因具其事上聞且請新其祠詔許之召工薙草萊增基址興版築掘地獲錢六十萬緡遂為修葺之需期月而廟成。正統辛酉春，公□科目久乏人，乃割俸資市巨木送學宮，語諸生曰：吾以科目望汝輩不負吾所望者，當以此木表其坊。是秋，白圭鄉薦舉進士，歷官學士、太子太保、兵部尚書，遂以所市木立鄉貢進士坊，又出俸金厚贈之。自是人才輩出，科目有人。九載秩滿，民攀號塞道車不得行。既又詣闕借寇不果留。尋被薦陞知杭州府。府衝繁難治，公處之易易如庖丁解牛。未幾，陞浙江布政司右參政。二年病卒，年六十有二。公有士行有吏才，英敏果斷，寬裕有容，其在南宮，公與圭有父師造就之恩，在浙藩圭與公有僚友交承之誼，處之各盡其道而報之不失其情，可以為難矣。白圭行狀-{云}-。</ref>。

==參考==
{{Reflist}}
{{明朝人物小作品}}
{{DEFAULTSORT:Liu劉}}
[[Category:明朝南宮縣知縣|Category:明朝南宮縣知縣]]
[[Category:明朝杭州府知府|Category:明朝杭州府知府]]
[[Category:明朝浙江布政使司參政|Category:明朝浙江布政使司參政]]
[[Category:淮安人|Category:淮安人]]