'''劉炳照'''（{{bd|1847年|2月15日|1917年|2月1日|catIdx=L劉}}，道光二十七年正月初一日－民國六年正月初十日），原名'''銘照'''，字'''伯蔭'''，又字'''光珊'''，號'''薲塘'''，又號'''語石'''，晚號'''復丁老人'''。[[江蘇省|江蘇省]][[常州府|常州府]][[陽湖縣|陽湖縣]]（今屬[[常州市|常州市]]）人，[[清朝|清朝]]詩人。

==生平==
[[縣學生|縣學生]]出身。[[捐納|捐納]]得五品銜候選[[訓導|訓導]]，誥封[[奉政大夫|奉政大夫]]。

以工詩詞知名，與[[俞樾|俞樾]]、[[朱祖謀|朱祖謀]]<ref>[[冒廣生|冒廣生]]，《小三吾亭詞話》卷二，〈朱祖謀強村詞〉：「歸安朱古微侍郎祖謀，中歲始填詞，而風度矜莊，格調高簡。[[王鵬運|王幼遐]]云：『世人知學夢窗知尊夢窗，皆所謂但學蘭亭之面，六百年來真得髓者，古微一人而已。』古微詞品不可及，人品尤不可及。庚子夏秋之間，黃巾黑山，群情洶洶，古微獨昌言其不可恃，幾陷不測。比年乞病卻歸吳門，與鄭叔問、劉光珊輩歲寒唱和，有終焉之志。」</ref>、[[葉衍蘭|葉衍蘭]]<ref>葉衍蘭，《秋夢盦詞再續》〈鳳凰臺上憶吹簫·題劉光珊（炳照）留雲借月盦填詞圖（紅黯春魂）〉</ref>、[[吳昌碩|吳昌碩]]、[[吳受福|吳受福]]、[[朱鴻度|朱鴻度]]、[[金武祥|金武祥]]、[[惲毓巽|惲毓巽]]、[[李寶嘉|李寶嘉]]、[[李寶洤|李寶洤]]等文士唱和。[[光緒|光緒]]二十一年（1895年），與[[夏孫桐|夏孫桐]]、[[鄭文焯|鄭文焯]]、[[費念慈|費念慈]]、[[張上龢|張上龢]]、[[陳如升|陳如升]]、[[于以堉|于以堉]]、[[褚德輿|褚德輿]]等於[[蘇州|蘇州]]城西[[藝圃|藝圃]]結「鷗隱詞社」<ref>慧遠（夏緯明），《記蘇州鷗隱詞社》：「昨讀劉語石炳照《無長物齋詞存》，略述鷗隱社梗概，故述之如下：蘇郡西偏有藝圃焉，為勝國遺老姜如農給諫僑寓，詳汪堯峰先生前後記中。池荷多異種，純白無雜色。乙未七夕後三日，偕同郡費屺懷、夏閏枝、錢塘張沚蒓、寶山陳同叔、金壇于仲成、餘杭褚繹堂、鐵嶺鄭叔問，結鷗隱詞社於此云云。按鷗隱社除上述數人外，先後入社者尚多。如張子馥、易中實叔由、蔣次香、況夔笙、潘蘭史、金蟲生等皆有唱和；而在北方之半塘、古微諸人亦時時郵箋往還。始終主其事者鄭叔問也」，載張伯駒，《春游社瑣談·素月樓聯語》，（北京：北京出版社，1998年），頁72。</ref><ref>夏孫桐，《悔龕詞》自序：「余自光緒乙未僑居吳門，鄭叔問、劉光珊諸君結詞社，始學倚聲。」</ref>。

詞作有名句：「一寸詞腸，七分是血，三分是淚。」<ref>[[繼昌_(光緒進士)|繼昌]]，《左庵詞話》卷下，〈劉炳照詞〉：「陽湖劉光珊學博炳照，工倚聲，號語石詞人。有留雲借月庵詞，俞蔭甫太史序之，有云：『歐陽公有言，詩必窮而後工，余謂詞亦然。』自題秋窗填詞圖云：『一寸詞腸，七分是血，三分是淚。』其概可見。」</ref>與詩詞友人集會於常州[[意園|意園]]望雲水榭，有情景真摯之評語。<ref>繼昌，《左庵詞話》卷下，〈劉光珊詞〉：「劉光珊明經，同集望雲水榭，〈洞仙歌〉云：『園林大好，有詩人為主。燕子當年借棲處。繞回廓一帶，盡是垂楊，猶記得、幾度尋芳來去。故鄉才握手，旋唱驪歌，悔不萍蹤莫相聚。准擬舉離觴，底事無情早做就、漫天風雨。拼別後相思，鎮無聊，剩冷醉間吟，倚闌敲句。』贈惲季庵憶舊游云：『記涼迫竹外，笑索梅連，容住詩狂。十載重來後，縱亭台易主，暢好春光。燕歸似曾相識，前度老劉郎。瞰古樹猶存，閒花獨艷，盡彀思量。回廊。共攜手，羨張緒風流，別有詞腸。柳亦如人瘦，憑柔絲牽惹，一樣情長。待招舊時吟侶，同醉紫霞觴。奈我已無家，羈棲不定忘故鄉。』二詞不勝今昔交游之感，撫景言情，不外一真字。」</ref>並長於考證詞律。<ref>繼昌，《左庵詞話》卷下，〈側犯〉：「側犯調，詞律收千里和清真之作，謂煞尾『愁聽落葉轆轤金井』句，聽字是韻，而以清真詞為傳誤。蓋因前段有『風定波靜』，皆二句為葉，後段當從同。今讀白石此詞此句無韻，且玩清真詞語意非訛，而千里『愁聽』二字，語氣未足。劉光珊謂詞有雙拽頭之格，前之二字句，連下八字，兩處吻合，正雙拽頭也，體應分作三段，因填一詞云：『夢飛欲去。片魂忽被風留住。疑雨。是鐵馬丁當、和愁句。天寒酒醒夜，縞袂人何處。私語。但暗祝東皇、好相顧。笙歌舊院，消受閒歌舞。今獨自。客天涯，誰與共尊俎，悶坐愁城，愁來無數。月底人孤，懶修簫譜。』此說可正紅友之訛。」</ref>

[[宣統|宣統]]二年（1910年），赴上海參加[[上海書畫研究會|上海書畫研究會]]，擔任會董。

[[民國紀年|民國]]二年（1913年），參與[[周慶雲|周慶雲]]、[[劉承幹|劉承幹]]、[[繆荃孫|繆荃孫]]、吳昌碩、[[葉昌熾|葉昌熾]]、[[劉富曾|劉富曾]]、[[王仁東|王仁東]]、鄭文焯、李詳、[[汪洵|汪洵]]、[[李瑞清|李瑞清]]、[[惲毓嘉|惲毓嘉]]、[[李傳元|李傳元]]、[[劉世珩|劉世珩]]、[[李經畬|李經畬]]、[[劉樹屏|劉樹屏]]、[[曹元忠_(資政院)|曹元忠]]、[[王國維|王國維]]、[[繆朝荃|繆朝荃]]、[[喻長霖|喻長霖]]、[[錢綏槃|錢綏槃]]等清遺民組織的詩社「淞社」。

民國六年（1917年）正月初十日卒，年七十一歲。

==著作==
*《留雲借月盦詞》九卷（光緒十九年陽湖劉氏刻二十一年續刻本六卷，收於《清代詩文集彙編》第766冊）
*《無長物齋詩存》六卷（清光緒三十四年至宣統二年刻本四卷，《清代詩文集彙編》第766冊）
*《復丁老人詩記》一卷，附《詩記續》一卷（清光緒三十四年至宣統二年刻本，《清代詩文集彙編》第766冊）
*《感知集》二卷（光緒三十一年吴興劉承幹刻本，《清代詩文集彙編》第766冊）
*《無長物齋詞存》五卷（《夢痕詞》二卷《焦尾詞》二卷《春絲詞》一卷，民國三年吴興劉承幹刻本，《清代詩文集彙編》第766冊）

==家庭及關聯==
劉炳照為[[武進西營劉氏|武進西營劉氏]]第十五世。
*承繼曾祖父：劉遵路（1703年－1731年），無子，以胞弟詔子繼嗣。
*承繼曾祖母：惲氏，劉遵路正室，毗陵惲氏監生惲挺生之女，敕贈[[孺人|孺人]]、晉封[[恭人|恭人]]。
*本生曾祖父：劉詔（1713年－1790年），官湖北江夏縣[[縣丞|縣丞]]。
*本生曾祖母：馮氏，劉詔側室。

*祖父：劉方澍（1755年－1834年），劉詔第二子，出繼胞伯遵路為嗣。歷任湖北宣恩縣、宜城縣、鄖縣[[典史|典史]]。
*祖母：鈕氏，劉方澍正室，監生鈕質之女，敕封[[孺人|孺人]]、晉封[[宜人|宜人]]。

*父：劉汝誠（1808年－1872年），方澍第三子，兩淮候補[[鹽運司|鹽運司]][[經歷|經歷]]，署富安板浦場大使。
*母：朱氏，劉汝誠正室，松江朱氏庠生朱鏡蓉之女，誥封宜人。
*兼嗣父：[[劉汝剛|劉汝剛]]（1791年－1871年），方澍第一子，嘉慶十四年[[舉人|舉人]]，官至[[安徽|安徽]][[廬州府|廬州府]][[無為州|無為州]][[知州|知州]]。無子，以胞弟汝誠子炳照兼嗣。

*劉炳照為獨子，有一姊妹，適吳淞司巡檢浙江嘉善錢維崧。

===妻妾===
*正室：賴氏，福建賴氏，[[開歸陳許道|開歸陳許道]]賴安之女，誥封宜人。
*繼室：巢氏，候選[[州同|州同]]巢廷輔之女，誥封宜人。
*無側室。

===子女===
有子女各一人。
*長子：劉起甲（1885年－1921年），繼巢氏出，監生，隨父兼嗣汝剛之後。
*女，繼巢氏出，適候選知府巢峻。

==注釋==
{{reflist|2}}
==參考文獻==
*劉琛、劉善強等修，《武進西營劉氏家譜》（1929年）卷三·世表·葉二百九十二至二百九十三

{{武進西營劉氏}}
{{DEFAULTSORT:L劉}}
[[Category:清朝詩人|Category:清朝詩人]]
[[Category:常州詞派詞人|Category:常州詞派詞人]]
[[Category:清朝畫家|Category:清朝畫家]]
[[Category:常州人|Category:常州人]]
[[Category:武進西營劉氏|B]]
[[Category:劉姓|B]]