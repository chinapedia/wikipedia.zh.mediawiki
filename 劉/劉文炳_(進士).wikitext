'''劉文炳'''（{{bd|1563年||1624年|catIdx=}}），字從墅，别号戴源，[[直隶|直隶]][[真定府|真定府]][[趙州|趙州]][[宁晋县|宁晋县]]人，[[明朝|明朝]]政治人物。

== 生平 ==
封君刘渤（號百川）之仲子，生而慷慨有大志。萬曆二十二年（1591年）甲午舉于鄉，二十六年（1598年）戊戌成進士，筮仕[[聊城|聊城]]。聊当南北要冲，供帐一切取办里户，公叹曰：民何堪此！用岁赋金置供具。时税使四出，横攫无状。公调笑之，钱谷羡余悉抵榷缗，民乃安堵。以治行第一报政，授礼部主事，三十五年考選户科给事中，諸所建白，皆纲维大体<ref>万历三十七年二月，云南道御史郑继芳劾奏工科给事中王元翰贪婪不法，盗库金编□豁□，赃私至累数十万。元翰奏辩谓继芳北鄙小贼，为王锡爵、申时行吐气。于是刘文炳、王绍徽等十馀疏并攻之，一时称快，而南京给事中金士衡等、御史刘兰等乃合词为之申救，虽朋党相比，而是非较然不可淆也。</ref>。其薦直臣[[邹元标|邹元标]]<ref>万历三十七年四月，户科给事中刘文炳特疏起刑部郎中邹元标，其言谓元标时斥时召， 皇上何尝不知其忠，而有意锢之。辅臣王锡爵、朱赓等祖张居正之意，假 皇上之威。吏部用一万国钦，文选司皆为民遂，显然禁锢天下之名士，二十年来元标始不复登仕版矣。不报。</ref>，尤衆正系心，故明纪特录之。会同官某簠簋不飾被劾，有党之者申救，公力疏駁之，竟罷去，朝议慊然。三十七年己酉丁薛太孺人艱，服闋，補工科给事中，時權臣夤缘表里为奸者甚衆，公先后各按事糾之，衆咸祈服<ref>万历四十四年四月，工科给事中刘文炳劾奏两淮巡盐御史[[徐缙芳|徐缙芳]]贪秽状， 上命抚按勘问，以实闻，诏削籍为民。</ref>。[[梃击案|梃击案]]中宦官庞保、劉咸等涉案，連及郑贵妃，公疏請本犯伏诛，国本赖以善全。四十三年典試[[浙江|浙江]]，四十四年丙辰科[[沈同和|沈同和]]案发，上疏论主考官[[吴道南|吴道南]]欺罔，詞氣甚激，乃謫贵州都事<ref>万历四十四年五月，夺巡按河南御史张至发、广东道御史李嵩等各俸半年。调工科给事中刘文炳为贵州经历司都事，以辅臣[[吴道南|吴道南]]疏辩故也。初道南入阁，科臣毕谒，道南照阁规以名剌答拜，独文炳掷还，且云莫学严嵩。至是以取假无沈同和事极诋，道南不胜忿言二百馀年但有纠阁臣之言官，无詈阁臣之言官。 上怒出之，复以张至发远在千里，邸报未真，遽尔狂躁。沈同和明系怀挟，李嵩等监临，搜简不严，并及于罚。</ref><ref>泰昌元年十二月，河南道御史张捷疏参尚宝司司丞刘时俊阉媚无骨，奸秽多机，并及科臣刘文炳居家龌龊之状，时俊旋以病乞归，并下所司。部覆：时俊解任回籍。从之。</ref>。天启三年京察，罹察处歸里。居家日以觞咏自娱，而憂國愤時之心恒不能遣，渐至成疾。及光宗即位，起升尚宝司丞，赴都有期，一病不起而卒<ref>《新城县志》</ref><ref>《明承德郎尚宝司司丞前户工两科给事中刘公墓志铭》：公生于嘉靖癸亥岁六月初十日，卒于天啓甲子年正月二十七日，仅得寿六十有二。配董氏，封孺人。生男五：长儒英，县廪生，娶杨氏。次儒伟，贡生，娶李氏，继娶赵氏。次儒傑，县廪生，娶赵氏，余（[[趙興邦|趙興邦]]）女也。次儒珍，娶赵氏。次儒元，聘史氏。</ref>。

==参考文献==
{{reflist}}

{{萬曆二十六年戊戌科殿試金榜}}
{{DEFAULTSORT:}}
[[Category:劉姓|W]]
[[Category:宁晋县人|Category:宁晋县人]]
[[Category:明朝聊城县知县|Category:明朝聊城县知县]]
[[Category:明朝礼部主事|Category:明朝礼部主事]]
[[Category:明朝户科给事中|Category:明朝户科给事中]]
[[Category:明朝工科给事中|Category:明朝工科给事中]]
[[Category:萬曆二十二年甲午科舉人|Category:萬曆二十二年甲午科舉人]]