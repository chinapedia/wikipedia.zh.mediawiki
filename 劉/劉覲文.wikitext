'''劉覲文'''，字'''叔熙'''，[[直隶|直隶]][[鎮江府|鎮江府]][[丹徒县|丹徒县]]人，[[明朝|明朝]]政治人物。同[[进士|进士]]出身。

==生平==
萬曆二十三年（1595年）乙未科进士，舉会试第六人，时辅臣某将置之首甲，欲先召见，覲文不往，乃得二甲，授直隶[[开州|开州]]知州，居八月，遣母丧。服除，赴阙上书，凡数万言，痛哭论当时大务。补知[[汝州|汝州]]，蠲涤烦苛，以礼法绳豪右，无不凛肃<ref>万历二十八年七月辛酉，以旱灾赈恤，纪录知州刘觐文等十二员，从河南巡抚[[蔡如春|蔡如春]]请也。</ref>。汝故无城，觐文搜赎锾得七千金，倡诸士民范土程工，不期月而城成。同里[[华钰|华钰]]以忤璫被逮，过汝，觐文郊劳钰，慷慨釃酒曰：德夫好为之，慎无负所学。德夫钰字也，钰拜其言去。已而觐文擢儀部员外郎，奉玺书存问申相国时行<ref>万历三十四年六月丙辰，以上 圣母徽号覃恩，遣礼部员外刘觐文、行人司行人牟志夔赍敕存问旧辅[[申时行|申时行]]、[[王锡爵|王锡爵]]，各赐银币羊酒。</ref>，时有泛海巨贾以违禁论系，斂万金冀觐文为解，却之。與巡撫指陈地方要事，并官吏贤否，岳岳无所逊，告归卒于里，年仅三十七。贫无以殓，同年生某醵金葬之。觐文少清癯，眉颊秀朗，博综群书，议论风发，所至交其豪俊，尤以经济自负。殁四十年，盗起秦，入豫，汝当其冲，城坚民凭以守，得免锋镝，相與祠而尸祝之<ref>《丹徒县志》</ref>。

==参考资料==
{{reflist}}

{{萬曆二十三年乙未科殿試金榜}}

{{Authority control}}

{{DEFAULTSORT:Liu劉}}
[[Category:劉姓|J]]
[[Category:丹徒人|Category:丹徒人]]
[[Category:明朝开州知州|Category:明朝开州知州]]
[[Category:明朝汝州知州|Category:明朝汝州知州]]
[[Category:明朝礼部员外郎|Category:明朝礼部员外郎]]


{{明朝人物小作品}}