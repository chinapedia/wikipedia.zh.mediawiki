'''劉槩'''，[[山東|山東]][[濟寧|濟寧]]人，明朝官員，進士出身。

成化二十年（1484年）甲辰科進士，授[[壽州|壽州]][[知州|知州]]，在任期間毀境內淫祠幾盡，三年內境內教化大行。弘治初年上言遠小人。考績滿後，因牽連于[[吉人_(成化進士)|吉人]]，死於戍所<ref>（清）[[張廷玉|張廷玉]]等，《[[明史|明史]]（中華書局點校本）》（卷180）：“槩，濟寧人。成化二十年進士。除壽州知州，毀境內淫祠幾盡，三年教化大行。弘治初上言：「刑賞予奪，人主大柄，後世乃有為女子、小人、強臣、外戚所攘竊者，由此輩心險術巧，人主稍加親信，輒墮計中。愛者，乘君之喜而遊言以揚之；惡者，乘君之怒而微言以中之，使賢人君子卒受曖昧而去。卿相缺人，則遷延餌引，待有交通請屬軟美易制之人，然後薦用。其剛正不阿者，輒媒孽而放棄之，俟其氣衰慮易，不至大立異同，乃更收錄。巧計既行，刑賞予奪雖名人主獨操，實一出於其所簸弄。迨黨立勢成，復恐一旦敗露，則又極意以排諫諍之士。務使其君孤立於上，耳無聞，目無見，以圖便其私，不至其身與國俱敗不止。故夫刑賞予奪，必由大臣奏請、臺諫集議而後可行。或有矯誣，窮治不輕貸，則讒佞莫能間，而權不下移矣。」考績赴都，遂遇禍，竟卒於戍所。”</ref>。

==参考文献==
{{wikisource|明史/卷180}}
<div class="references-small">
<references />
</div>

{{明朝人物小作品}}
{{成化二十年甲辰科殿試金榜}}
{{DEFAULTSORT:Liu刘}}
[[Category:明朝壽州知州|Category:明朝壽州知州]]
[[Category:济宁人|Category:济宁人]]