{{Otheruses|劉源清|other=同名或類似名的其它條目描述}}
'''劉源清'''，字'''汝澄'''，號東圃，[[山東承宣布政使司|山東承宣布政使司]][[東平州|東平州]]（今[[山東省|山東省]][[泰安市|泰安市]][[東平縣|東平縣]]）人，明朝政治人物、同進士出身。

==生平==
[[正德_(明朝)|正德]]九年（1514年）甲戌科進士，授[[進賢縣|進賢縣]][[知縣|知縣]]，[[朱宸濠|朱宸濠]]謀反時，其率眾拒絕投降并帶兵反抗，歷升監察御史、大理寺丞，謝病歸。嘉靖六年（1527年）起用，以右僉都御史巡撫宣府，平定滴水崖賊郭春叛變，進副都御史<ref>[[清|清]]·[[张廷玉|张廷玉]]等，《[[明史|明史]]》（卷200）：“劉源清，字汝澄，東平人。正德九年進士。授進賢知縣。宸濠反，源清積薪環室，命家人曰：「事急，火吾家。」一僕逸，手刃以徇。縣中諸惡少與賊通者，悉杖殺之。宸濠妃弟婁 伯歸上饒募兵，源清邀戮之。賊檄至，立斬其使。會餘干知縣馬津、龍津驛丞孫天祐亦起 兵拒賊。賊七殿下者，奪運舟於龍津，天祐與戰，殺數人。賊黨募兵過龍津，天祐追殺之，焚其舟。婁氏家眾西下，亦為天祐所遏，擒七十餘人。賊兵不敢經湖東以窺兩浙者，三人力也。賊平，源清徵為御史。嘉靖改元，津亦入為御史。津，滁州人。終福建副使。源清 尋遷大理丞，謝病歸。六年夏，以右僉都御史巡撫宣府。滴水崖賊郭春據城叛，稱王。源清遣卒捕之，為所覺。副總兵劉淵令曰「止擒元惡」，以旗遶城而呼。其黨皆散，春等自剄死。總兵官郤永虐下，源清劾罷之。進副都御史。”</ref>。

嘉靖十二年，因邊警遷兵部左侍郎，總制宣、大、山西、保定諸鎮軍務（[[宣大總督|宣大總督]]）。[[大同兵變|大同兵變]]時，因處理不當，被奪職閒住，以兵部侍郎[[張瓚|張瓚]]代之。此後被逮，獄久不決，減死斥為民。[[俺答汗|俺答汗]]進攻京師時，再次起用，未赴而卒。[[隆庆_(明朝)|隆慶]]初年，贈[[兵部尚書|兵部尚書]]<ref>[[清|清]]·[[张廷玉|张廷玉]]等，《[[明史|明史]]》（卷200）：“十二年，以邊警遷兵部左侍郎，總制宣、大、山西、保定諸鎮軍務。大同總兵官李瑾浚天城左孤店濠四十里，趣工急。卒王福勝等焚殺瑾，因焚巡撫潘倣署。倣奏瑾激變，帝命源清同總兵郤永討之。源清榜令解散。而榜言五堡變，處之過寬，五堡遺孽大懼。師次陽和，倣等密捕亂卒杖死十餘人，繫賊首王保等七十餘人以獻，請旋師。源清懲昔胡瓚事，不 欲已，以囚屬御史蘇祐。囚妄言前總兵朱振失職首亂，且多引無辜。源清遣參將趙綱入城 大索。城中訛言城且屠，亂卒遂鼓噪，殺千戶張欽。會僉事孫允中自源清所至，諭源清意，撫慰之始定。振前為亂卒所擁，實不反，詣源清自明。不能白，發憤自殺。永兵至城下大掠，五堡遺孽遂盡反。迎戰，殺遊擊曹安。官軍攻據四關，晝夜圍擊。亂 卒出前參將黃鎮等於獄，奉為帥，死守。倣與鎮國將軍俊等登城，止毋攻。俊出見永請緩兵，皆不聽。允中縋城出，言將士妄殺狀。源清叱曰：「汝為賊游說耶！」欲囚之。允 中不敢歸。源清因多設邏卒，遏王府及有司軍民章疏，而請益師至五萬。帝命侍郎錢如 京、都督江桓統京軍八千以往。已忽悟，罷弗遣，專責源清、永討賊。倣馳疏言，將士妄殺 激變，速旋師，亂可已。源清亦詆倣媚賊。張孚敬主源清，侍郎顧鼎臣、黃綰言用兵謬，帝不能決。城圍久大困，毀王府及諸廨舍供爨。兵部復下安撫令，源清亦樹幟招降，叛卒稍稍自 投。首惡黃鎮等亦分日出見，乞通樵採路，永許諾。翌日採薪者出，永悉執之。城中人益懼， 亂卒復叛，勾外寇為助。永遇之，大敗而遁。叛卒遂引寇十餘騎入城，指代府曰：「以此為那 顏居。」「那顏」者，華言大人也。城中人聞之，皆巷哭。明日，外寇攻東南二關，叛卒與掎 角，官軍殊死戰，互有殺傷。寇知叛卒不足賴，倒戈擊之，大詬而去。是時，寇游騎南掠至 朔、應。源清請募九邊兵，增總制官禦之，己得一意攻城，帝不許。源清乃百道攻，穴城，為毒烟熏死者相籍。復請壅水灌之。帝大不懌，奪其職閒住，以兵部侍郎張瓚代之。瓚未至，郎中詹榮等已悉捕首惡。黃綰勘功罪，言源清、永實罪魁，具劾其婪賄不貲狀。兵科曾忭等言，宸濠亂，源清有 保障功，當蒙八議之貸。帝怒，下忭等詔獄，逮源清治之。獄久不決，綰憂去，乃減死斥為民。俺答薄京師，即家起之，未赴而卒。隆慶初，贈兵部尚書。”</ref>。

==参考文献==
{{reflist}}
{{start box}}
{{s-off}}
{{succession box|[[周金|周金]]|[[韓邦奇|韓邦奇]]|[[宣府巡撫|明朝宣府巡撫]]|1527年-1533年}}
{{end box}}
{{正德九年甲戌科殿試金榜}}
{{DEFAULTSORT:Liu劉}}
[[Category:明朝宣大總督|Category:明朝宣大總督]]
[[Category:明朝宣府巡撫|Category:明朝宣府巡撫]]
[[Category:明朝大理寺丞|Category:明朝大理寺丞]]
[[Category:明朝兵部侍郎|Category:明朝兵部侍郎]]
[[Category:明朝進賢縣知縣|Category:明朝進賢縣知縣]]
[[Category:明朝監察御史|Category:明朝監察御史]]
[[Category:东平人|Category:东平人]]