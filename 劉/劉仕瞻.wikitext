'''劉仕瞻'''，號'''淡峯'''，[[江西|江西]][[南昌府|南昌府]][[南昌縣|南昌縣]]人。明朝政治人物。

[[萬曆|萬曆]]十七年（1589年）己丑科進士，任[[宜城县|宜城县]]知县，擢兵科给事中，尝以争国本忤旨。二十三年（1595年），军政考選有霍文炳者，以缉捕功，自副千户升指挥佥事，内坐以市恩，降杂职<ref>万历二十三年十二月，吏部等衙门尚书等官[[孙丕扬|孙丕扬]]等奏：言官者所以发奸触邪，以匡佐休明之治者也。 皇上优体言官，二十三年于兹矣。今逐[[吴文粹|吴文粹]]未已，而刘仕瞻、[[张同德|张同德]]亦已波及；逐[[区大伦|区大伦]]未已，而[[俞价|俞价]]、[[强思|强思]]及五城御史悉皆株连，曾不三日，两都言官又空国而逐之，夫六科人各职掌十三道轮流建白，犹九卿之各一，其职也一兵科事而概处各科非道臣事而并处各道是以兵部事而可尽处九卿也，通国诸臣人人自危，岂尧舜之世所宜有哉！伏乞收回成命，将科道诸臣通议罚处仍令还职，造福宗社，诚非渺小。疏奏， 上曰：卿等说科道摘发奸恶，今有阉竖背主欺君，连姻外戚，倚势坏法，擅作威福。通若罔闻，置彼等何用。至如昨者兵部以有旨不许擅升的霍文炳，辄罔上并职，彼等亦无一言。且近来两衙门专狥己私，南北通同，朋党附和，扰乱朝廷，此等何益国家。朕今责处，尚姑从轻，卿等如何又来渎救，著遵新旨行。</ref><ref>《明史·馬經綸傳》：二十三年冬，兵部考選軍政。帝謂中有副千戶者，不宜擅署四品職。責部臣徇私，兵科不糾發。降武選郎韓范、都給事中吳文梓雜職。鐫員外郎曾偉芳，主事江中信、程僖、陳楚產，給事中劉仕瞻三秩，調極邊。以御史區大倫、俞价、強思，給事中張同德言事常忤旨，亦鐫三秩。而五城御史夏之臣、朱鳳翔、涂喬遷、時偕行、楊述中籍中官客用家，不稱旨，並謫邊遠典史。又以客用貲財匿崇信伯費甲金家，刑部拷訊無實，謫郎中徐維濂於外。一時嚴旨頻下，且不得千戶主名，舉朝震駭。時東廠太監張誠失帝意。誠家奴錦衣副千戶霍文炳當遷指揮僉事，部臣先已奏請，而帝欲尋端罪言官，遂用是為罪。旋移怒兩京科道，以為緘默，命掌印者盡鐫三秩。於是給事中耿隨龍、鄒廷彥、黎道炤、孫羽侯、黃運泰、毛一公，御史李宗延、顧際明、袁可立、綦才、吳禮嘉、王有功、李固本，南京給事中伍文煥、費必興、盧大中，御史柳佐、聶應科、李文熙等十九人俱調外，留者並停俸一年。又令吏部列上職名，再罷御史馮從吾、薛繼茂、王慎德、姚三讓四人。大學士趙志皐、陳于陛、沈一貫及九卿各疏爭，尚書石星請罷職以寬諸臣，皆不納。于陛又特疏申救。帝怒，命降諸人雜職，悉調邊方。尚書孫丕揚等以詔旨轉嚴，再疏乞宥。帝益怒，盡奪職為民。</ref>，屡荐不起，卒。天启二年（1622年），赠光禄寺少卿。初，仕瞻治宜城，与桐城令[[黎道炤|黎道炤]]、合肥令[[涂喬遷|涂喬遷]]齐名，在言路亦然，在锢籍又然，时人谓之岁寒三友<ref>《江西通志》</ref>。

== 參考書目 ==
{{reflist}}
*《南昌府志》
*《江西通志》

{{萬曆十七年己丑科殿試金榜}}
{{DEFAULTSORT:Liu劉}}
[[category:明朝宜城县知县|category:明朝宜城县知县]]
[[category:明朝兵科给事中|category:明朝兵科给事中]]
[[Category:南昌人|Category:南昌人]]
[[Category:劉姓|S]]