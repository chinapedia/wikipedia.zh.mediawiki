'''劉策'''（{{bd|？年||1630年||Liu劉}}），字範董，順天府[[武定縣|武定縣]]人，[[明朝|明朝]]政治人物。

==生平==
萬曆二十九年（1601年）辛丑科進士。授[[保定府|保定府]][[新城縣|新城縣]]知縣，入為[[監察御史|監察御史]]，陷入黨爭，稱病辭職。萬曆四十六年秋，即家徙策為[[河南|河南]]副使。策辭疾不赴。

天啟元年（1621年）春，起為天津兵備。擢右僉都御史，巡撫山西。召入京，拜[[兵部右侍郎|兵部右侍郎]]，協理戎政。天啟五年（1625年）冬，黨人劾其為[[東林黨|東林黨]]遺奸，於是削籍。

崇禎二年（1629年）夏，起故官，兼右僉都御史，總理薊、遼、保定軍務。不久，[[後金|後金]]由大安口入內地，劉策未能抵禦，被劾。祖大壽東潰，策偕[[孫承宗|孫承宗]]招使還。崇禎三年（1630年）正月，與總兵[[張士顯|張士顯]]一同被逮問，論死，棄市。《明史》有傳。<ref>《明史·列傳248卷》6419-6420：劉策，字範董，武定人。萬曆二十九年進士。由保定新城知縣入為御史。疏劾太僕少卿徐兆魁，復力爭熊廷弼行勘及湯賓尹科場事。賓尹雖家居，遙執朝柄，嗾其黨逐攻者孫振基、王時熙。已而給事中劉文炳劾兩淮巡鹽御史徐縉芳，言策入葉向高幕，干票擬；策同官陳一元，向高姻親，顧權利。時策按宣、大，疏言：「文炳為湯賓尹死友，代韓敬反噬。昔年發奸如振基、時熙輩，今皆安在？」向高亦以策無私交，為辨雪。文炳、策屢疏相詆，南京御史吳良輔言：「文炳一疏而彈御史縉芳、一元、策及李若星，再疏而彈詞臣蔡毅中、焦竑及監司李維楨，他波及尚多。人才摧殘甚易。清品如策，雅望如竑，不免詆斥，天下寧有完人。」策復詆文炳倚方從哲為冰山，苟一時富貴，不顧清議。一元論銓政，嘗譏切向高，時按江西，見文炳疏，憤甚，遂揭文炳陰事。且曰：「向高行矣。今秉政者從哲，文炳鄉人，奴顏婢膝，任好為之。」御史馬孟楨亦言：「敬關節實真，既斥兩侍郎、兩給諫謝之矣。乃伉直之劉策，攻擊不休，而同發奸之張篤敬復驅除將及，何太甚也！」疏入，帝皆不省。策憤謝病去。時攻兆魁、廷弼、賓尹輩者，黨人率指目為東林，以年例出之外。至四十六年秋，在朝者已無可逐，乃即家徙策為河南副使。策辭疾不赴。天啟元年春，起天津兵備。擢右僉都御史，巡撫山西。召拜兵部右侍郎，協理戎政。五年冬，黨人劾策為東林遺奸，遂削籍。崇禎二年夏，起故官，兼右僉都御史，總理薊、遼、保定軍務。大清兵由大安口入內地，策不能禦，被劾。祖大壽東潰，策偕孫承宗招使還。明年正月與總兵張士顯並逮，論死，棄市。</ref>

==参考==
{{reflist}}
{{萬曆二十九年辛丑科殿試金榜}}
{{DEFAULTSORT:Liu劉}}
[[Category:武定人|Category:武定人]]
[[Category:劉姓|Category:劉姓]]
[[Category:明朝被處決者|Category:明朝被處決者]]
[[Category:明朝新城縣知縣|Category:明朝新城縣知縣]]
[[Category:明朝監察御史|Category:明朝監察御史]]
[[Category:明朝山西巡撫|Category:明朝山西巡撫]]
[[Category:明朝兵部侍郎|Category:明朝兵部侍郎]]
[[Category:明朝薊遼總督|Category:明朝薊遼總督]]