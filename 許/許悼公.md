'''許悼公'''（前546年─前523年），'''姜'''姓，名'''買'''。為[[春秋|春秋]][[諸侯國|諸侯國]][[許國|許國]]君主之一，在位期間為前546年─前523年<ref>{{Cite book|title=周代淮河上游诸侯国研究|last=金荣权著|first=|publisher=郑州：河南大学出版社|year=2012.07|isbn=978-7-5649-0686-3|location=|pages=107}}</ref>。

==史==
元年(前546)，夏，[[叔孫豹|叔孫豹]]會[[晉|晉]][[趙武|趙武]]、[[楚|楚]][[屈建|屈建]]、[[蔡|蔡]][[公孫歸生|公孫歸生]]、[[衛|衛]][[石惡|石惡]]、[[陳|陳]][[孔奐|孔奐]]、[[鄭|鄭]][[良霄|良霄]]、[[許|許]]人、[[曹|曹]]人于[[宋|宋]]。

二年(前545)，為[[宋|宋]]之盟故，悼公及[[魯襄公|魯襄公]]、[[宋平公|宋平公]]、[[陳哀公|陳哀公]]、[[鄭簡公|鄭簡公]]如[[楚|楚]]。

三年(前544)，夏，四月（3），葬[[楚康王|楚康王]]，悼公及[[魯襄公|魯襄公]]、[[陳哀公|陳哀公]]、[[鄭簡公|鄭簡公]]送葬，至於西門外，諸侯之大夫皆至於墓。[[楚|楚]][[郟敖|郟敖]]即位，王子[[楚灵王|圍]]為令尹。

四年(前543)，[[鄭|鄭]][[良宵|良宵]]出奔許，自許入於[[鄭|鄭]]，鄭人殺良宵。

九年，萅，正月（前539年12月），悼公如楚，[[楚靈王|楚靈王]]止之；遂止[[鄭簡公|鄭簡公]]，復田江南，悼公與焉。夏，悼公、[[楚靈王|楚靈王]]、[[蔡靈侯|蔡靈侯]]、[[陳哀公|陳哀公]]、[[鄭簡公|鄭簡公]]、[[徐公|徐公]]、[[滕成公|滕成公]]、[[顿国|頓公]]、[[胡公|胡公]]、[[沈国|沈子]]、[[邾庄公|邾庄公]]、[[小邾穆公|小邾穆公]]、[[宋|宋]]世子[[宋元公|佐]]、[[淮夷|淮夷]]會於[[申|申]]。秌，七月（6），悼公、[[楚靈王|楚靈王]]、[[蔡靈侯|蔡靈侯]]、[[陳哀公|陳哀公]]、[[胡公|胡公]]、[[顿国|頓公]]、[[沈国|沈子]]、[[淮夷|淮夷]]伐[[吳|吳]]，[[宋|宋]]太子、[[鄭簡公|鄭簡公]]先歸，[[宋|宋]][[華費遂|華費遂]]、正大夫從不書。使[[屈申|屈申]]圍[[朱方|朱方]]。八月甲申（十九）（7/17），克之，執齊[[慶封|慶封]]而盡滅其族。將戮慶封，椒舉曰：“臣聞無暇者可以戮人。慶封惟逆命，是以在此，其肯從於戮乎？播於諸侯，焉用之？”王弗聽，負之爺鉞，以徇於諸侯，使言曰：“無或如齊慶封弑其君，弱其孤，以盟其大夫！”慶封曰：“無或如[[楚共王|楚共王]]之庶子圍弑齊君，兄之子廉，而代之，以盟諸侯！”王使速殺之。遂以諸侯滅賴。賴公面縛銜璧，士祖，輿櫬從之，造於中軍。王問諸椒舉，對曰：“成王克許，[[許僖公|許僖公]]如是。王親釋其縛，受其璧，焚其櫬。”王從之。遷[[賴|賴]]於[[鄢|鄢]]。楚靈王欲遷[[許|許]]於賴，使鬥韋龜與公子棄疾城之而遷。

十年(前537)，冬，悼公、[[楚靈王|楚靈王]]、[[蔡靈侯|蔡靈侯]]、[[陳哀公|陳哀公]]、[[顿国|頓公]]、[[沈国|沈子]]、[[徐|徐]]人、[[越|越]]人伐[[吳|吳]]。

十有四年(前533)，萅，二月庚申（廿一）（1/28），楚公子棄疾遷許於[[夷|夷]]，實[[城父|城父]]。取[[州來|州來]]、[[淮北|淮北]]之田以益之，伍舉授悼公田。

十有八年(前529)，秌，楚之滅[[蔡|蔡]]也，靈王遷許、[[胡|胡]]、[[沈|沈]]、[[道|道]]、[[房|房]]、[[申|申]]於荊焉。冬，楚遷許於[[蔡|蔡]]。

二十有三年(前524)，楚遷許於[[土析|土析]]。

二十有四年(前523)，夏，悼公虐。五月戊辰（初四）（4/8），飲太子[[世子止|止]]之藥卒。太子奔晉。書曰“弑其君”，君子曰：“盡心力以事君，舍藥物可也。”冬，葬悼公。

==父==
[[許靈公|許靈公]]

==子==
*[[世子止|世子止]]
*[[公子虺|公子虺]]
*[[许男斯|许男斯]]


==參考文獻==
*楊伯峻《春秋左傳注》，2005年，北京，中華書局

==参考==
{{reflist}}
{{start box}}
{{s-before|[[許靈公|許靈公]]}}
{{s-title|[[春秋|春秋]][[許國|許國]]君主|在位期間前546年─前523年}}
{{s-after|[[许男斯|许男斯]]}}
{{end box}}

{{許國君主}}

[[Category:許國君主|Category:許國君主]]
[[Category:春秋戰國人物|Category:春秋戰國人物]]
[[Category:姜姓|Category:姜姓]]